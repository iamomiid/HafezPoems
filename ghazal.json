[
	{
		"explanation": "خود را مأیوس و افسرده می بینی و از بدخواهی دشمن شکوه و شکایت داری. خود را نباز و دل به تقدیر بسپار. هر چه خیر است پیش می آید. به خدا توکل کن و با دوستان دانا مشورت کن تا راه چاره ای پیدا شود.",
		"poem": "بی تو ای سرو روان با گل و گلشن چه کنم\tزلف سنبل چه کشم عارض سوسن چه کنم\nآه کز طعنه بدخواه نديدم رويت\tنيست چون آينه‌ام روی ز آهن چه کنم\nبرو ای ناصح و بر دردکشان خرده مگير\tکارفرمای قدر می‌کند اين من چه کنم\nبرق غيرت چو چنين می‌جهد از مکمن غيب\tتو بفرما که من سوخته خرمن چه کنم\nشاه ترکان چو پسنديد و به چاهم انداخت\tدستگير ار نشود لطف تهمتن چه کنم\nمددی گر به چراغی نکند آتش طور\tچاره تيره شب وادی ايمن چه کنم\nحافظا خلد برين خانه موروث من است\tاندر اين منزل ويرانه نشيمن چه کنم"
	},
	{
		"explanation": "اگر با چشم باز به وقایع اطراف خود دقت کنی به جایی خواهی رسید. سهل انگاری و غفلت را از خود دور کن. اگر می خواهی به نتیجه برسی، باید شایستگی خود را ثابت کنی و از مشکلات راه هراسی به دل راه ندهی. آدمی بی نیاز و دریادل باش. در طلب مال و منال دنیا، خود را به زحمت نینداز زیرا ارزش آن را ندارد.",
		"poem": "ای دل آن دم که خراب از می گلگون باشی\tبی زر و گنج به صد حشمت قارون باشی\nدر مقامی که صدارت به فقيران بخشند\tچشم دارم که به جاه از همه افزون باشی\nدر ره منزل ليلی که خطرهاست در آن\tشرط اول قدم آن است که مجنون باشی\nنقطه عشق نمودم به تو هان سهو مکن\tور نه چون بنگری از دايره بيرون باشی\nکاروان رفت و تو در خواب و بيابان در پيش\tکی روی ره ز که پرسی چه کنی چون باشی\nتاج شاهی طلبی گوهر ذاتی بنمای\tور خود از تخمه جمشيد و فريدون باشی\nساغری نوش کن و جرعه بر افلاک فشان\tچند و چند از غم ايام جگرخون باشی\nحافظ از فقر مکن ناله که گر شعر اين است\tهيچ خوشدل نپسندد که تو محزون باشی"
	},
	{
		"explanation": "زندگی دو روز است. دنیا ارزش آن را ندارد که خود را گرفتار آرزوهای بیهوده کنی. دوران ناکامی تو عاقبت به سر خواهد آمد. بخت و اقبال به تو لبخند می زند. غم و اندوه را از وجود خود دور کن.",
		"poem": "بامدادان که ز خلوتگه کاخ ابداع\tشمع خاور فکند بر همه اطراف شعاع\nبرکشد آينه از جيب افق چرخ و در آن\tبنمايد رخ گيتی به هزاران انواع\nدر زوايای طربخانه جمشيد فلک\tارغنون ساز کند زهره به آهنگ سماع\nچنگ در غلغله آيد که کجا شد منکر\tجام در قهقهه آيد که کجا شد مناع\nوضع دوران بنگر ساغر عشرت برگير\tکه به هر حالتی اين است بهين اوضاع\nطره شاهد دنيی همه بند است و فريب\tعارفان بر سر اين رشته نجويند نزاع\nعمر خسرو طلب ار نفع جهان می‌خواهی\tکه وجوديست عطابخش کريم نفاع\nمظهر لطف ازل روشنی چشم امل\tجامع علم و عمل جان جهان شاه شجاع"
	},
	{
		"explanation": "غم و اندوهی وجود تو را در بر گرفته است. خالصانه به درگاه خداوند روی بیاور و امیدوار باش تا موفق شوی. راز خود را با هر کس در میان نگذار و دوستان واقعی خود را بشناس.",
		"poem": "بنفشه دوش به گل گفت و خوش نشانی داد\tکه تاب من به جهان طره فلانی داد\nدلم خزانه اسرار بود و دست قضا\tدرش ببست و کليدش به دلستانی داد\nشکسته وار به درگاهت آمدم که طبيب\tبه موميايی لطف توام نشانی داد\nتنش درست و دلش شاد باد و خاطر خوش\tکه دست دادش و ياری ناتوانی داد\nبرو معالجه خود کن ای نصيحتگو\tشراب و شاهد شيرين که را زيانی داد\nگذشت بر من مسکين و با رقيبان گفت\tدريغ حافظ مسکين من چه جانی داد"
	},
	{
		"explanation": "به زودی نتیجه ی صبر و استقامت و تحمل رنجها را خواهی دید و مزد آن را خواهی گرفت. روزگار روی خوش خود را به تو نشان خواهد داد. به مقصود خود خواهی رسید.",
		"poem": "دوش وقت سحر از غصه نجاتم دادند\tواندر آن ظلمت شب آب حياتم دادند\nبيخود از شعشعه پرتو ذاتم کردند\tباده از جام تجلی صفاتم دادند\nچه مبارک سحری بود و چه فرخنده شبی\tآن شب قدر که اين تازه براتم دادند\nبعد از اين روی من و آينه وصف جمال\tکه در آن جا خبر از جلوه ذاتم دادند\nمن اگر کامروا گشتم و خوشدل چه عجب\tمستحق بودم و اين‌ها به زکاتم دادند\nهاتف آن روز به من مژده اين دولت داد\tکه بدان جور و جفا صبر و ثباتم دادند\nاين همه شهد و شکر کز سخنم می‌ريزد\tاجر صبريست کز آن شاخ نباتم دادند\nهمت حافظ و انفاس سحرخيزان بود\tکه ز بند غم ايام نجاتم دادند"
	},
	{
		"explanation": "در زندگی، مشکلات فراوان است. سعی کن با صداقت به دوستان خود کمک کنی تا در هنگام سختی به کمک تو بشتابند. ریا و کینه را از خود دور کن و بیهوده در طلب خواسته های محال و دست نیافتنی خود را به زحمت نینداز. به خدا و کمک او اطمینان داشته باش.",
		"poem": "به دور لاله قدح گير و بی‌ريا می‌باش\tبه بوی گل نفسی همدم صبا می‌باش\nنگويمت که همه ساله می پرستی کن\tسه ماه می خور و نه ماه پارسا می‌باش\nچو پير سالک عشقت به می حواله کند\tبنوش و منتظر رحمت خدا می‌باش\nگرت هواست که چون جم به سر غيب رسی\tبيا و همدم جام جهان نما می‌باش\nچو غنچه گر چه فروبستگيست کار جهان\tتو همچو باد بهاری گره گشا می‌باش\nوفا مجوی ز کس ور سخن نمی‌شنوی\tبه هرزه طالب سيمرغ و کيميا می‌باش\nمريد طاعت بيگانگان مشو حافظ\tولی معاشر رندان پارسا می‌باش"
	},
	{
		"explanation": "فریب ظواهر هر کار را نخور و به عمق و پایان کار بیندیش. مشکلاتی که در سر راه تو قرار گرفته نتیجه ی خودبینی و عجله و مشورت نکردن در کارهاست. اگر امیدوار باشی و عاقلانه چاره اندیشی کنی می توانی شکست خود را جبران کنی.",
		"poem": "عکس روی تو چو در آينه جام افتاد\tعارف از خنده می در طمع خام افتاد\nحسن روی تو به يک جلوه که در آينه کرد\tاين همه نقش در آيينه اوهام افتاد\nاين همه عکس می و نقش نگارين که نمود\tيک فروغ رخ ساقيست که در جام افتاد\nغيرت عشق زبان همه خاصان ببريد\tکز کجا سر غمش در دهن عام افتاد\nمن ز مسجد به خرابات نه خود افتادم\tاينم از عهد ازل حاصل فرجام افتاد\nچه کند کز پی دوران نرود چون پرگار\tهر که در دايره گردش ايام افتاد\nدر خم زلف تو آويخت دل از چاه زنخ\tآه کز چاه برون آمد و در دام افتاد\nآن شد ای خواجه که در صومعه بازم بينی\tکار ما با رخ ساقی و لب جام افتاد\nزير شمشير غمش رقص کنان بايد رفت\tکان که شد کشته او نيک سرانجام افتاد\nهر دمش با من دلسوخته لطفی دگر است\tاين گدا بين که چه شايسته انعام افتاد\nصوفيان جمله حريفند و نظرباز ولی\tزين ميان حافظ دلسوخته بدنام افتاد"
	},
	{
		"explanation": "صبور و بردبار باش و در کارها با تأمل و اندیشه حرکت کن و نا امیدی را از خود بران و به لطف و رحمت خداوند امیدوار باش و ریاکاران را معیار رفتار خود قرار نده.",
		"poem": "صلاح کار کجا و من خراب کجا\tببين تفاوت ره کز کجاست تا به کجا\nدلم ز صومعه بگرفت و خرقه سالوس\tکجاست دير مغان و شراب ناب کجا\nچه نسبت است به رندی صلاح و تقوا را\tسماع وعظ کجا نغمه رباب کجا\nز روی دوست دل دشمنان چه دريابد\tچراغ مرده کجا شمع آفتاب کجا\nچو کحل بينش ما خاک آستان شماست\tکجا رويم بفرما از اين جناب کجا\nمبين به سيب زنخدان که چاه در راه است\tکجا همی‌روی ای دل بدين شتاب کجا\nبشد که ياد خوشش باد روزگار وصال\tخود آن کرشمه کجا رفت و آن عتاب کجا\nقرار و خواب ز حافظ طمع مدار ای دوست\tقرار چيست صبوری کدام و خواب کجا"
	},
	{
		"explanation": "باید رنج و مصیبت ها را تحمل کنی تا به نتیجه برسی. روزگار ناکامی به زودی طی می شود به شرط آنکه صبور باشی و امید خود را از دست ندهی و از حرکت و تلاش منصرف نشوی.",
		"poem": "شب وصل است و طی شد نامه هجر\tسلام فيه حتی مطلع الفجر\nدلا در عاشقی ثابت قدم باش\tکه در اين ره نباشد کار بی اجر\nمن از رندی نخواهم کرد توبه\tو لو آذيتنی بالهجر و الحجر\nبرآی ای صبح روشن دل خدا را\tکه بس تاريک می‌بينم شب هجر\nدلم رفت و نديدم روی دلدار\tفغان از اين تطاول آه از اين زجر\nوفا خواهی جفاکش باش حافظ\tفان الربح و الخسران فی التجر"
	},
	{
		"explanation": "غرور و آبروی خود را به خاطر منافع کوچک و بی ارزش از دست نده. به آنچه داری قناعت کن و بلندپرواز نباش. در راه دوستی صادق و محکم باش.",
		"poem": "ابر آذاری برآمد باد نوروزی وزيد\tوجه می می‌خواهم و مطرب که می‌گويد رسيد\nشاهدان در جلوه و من شرمسار کيسه‌ام\tبار عشق و مفلسی صعب است می‌بايد کشيد\nقحط جود است آبروی خود نمی‌بايد فروخت\tباده و گل از بهای خرقه می‌بايد خريد\nگوييا خواهد گشود از دولتم کاری که دوش\tمن همی‌کردم دعا و صبح صادق می‌دميد\nبا لبی و صد هزاران خنده آمد گل به باغ\tاز کريمی گوييا در گوشه‌ای بويی شنيد\nدامنی گر چاک شد در عالم رندی چه باک\tجامه‌ای در نيک نامی نيز می‌بايد دريد\nاين لطايف کز لب لعل تو من گفتم که گفت\tوين تطاول کز سر زلف تو من ديدم که ديد\nعدل سلطان گر نپرسد حال مظلومان عشق\tگوشه گيران را ز آسايش طمع بايد بريد\nتير عاشق کش ندانم بر دل حافظ که زد\tاين قدر دانم که از شعر ترش خون می‌چکيد"
	},
	{
		"explanation": "فرصت ها و لحظات زندگی را مفت و مسلم از دست نده تا پشیمان و نادم نشوی. در روزگار راحتی و آسایش به فکر آینده و دوران سختی باش و عاقبت اندیشی کن. دیده ای حقیقت بین و آگاه لازم است تا ناگهان دچار لغزش و اشتباه نشوی.",
		"poem": "هواخواه توام جانا و می‌دانم که می‌دانی\tکه هم ناديده می‌بينی و هم ننوشته می‌خوانی\nملامتگو چه دريابد ميان عاشق و معشوق\tنبيند چشم نابينا خصوص اسرار پنهانی\nبيفشان زلف و صوفی را به پابازی و رقص آور\tکه از هر رقعه دلقش هزاران بت بيفشانی\nگشاد کار مشتاقان در آن ابروی دلبند است\tخدا را يک نفس بنشين گره بگشا ز پيشانی\nملک در سجده آدم زمين بوس تو نيت کرد\tکه در حسن تو لطفی ديد بيش از حد انسانی\nچراغ افروز چشم ما نسيم زلف جانان است\tمباد اين جمع را يا رب غم از باد پريشانی\nدريغا عيش شبگيری که در خواب سحر بگذشت\tندانی قدر وقت ای دل مگر وقتی که درمانی\nملول از همرهان بودن طريق کاردانی نيست\tبکش دشواری منزل به ياد عهد آسانی\nخيال چنبر زلفش فريبت می‌دهد حافظ\tنگر تا حلقه اقبال ناممکن نجنبانی"
	},
	{
		"explanation": "خودپسندی و تکبر را از خود دور کن. آنچه باعث شکست و ناکامی تو می شود بی فکری و غرور است. از افکار بیهوده دست بردار. به آنچه قسمت و نصیب تو است راضی باش و به آنچه که داری قناعت کن. اگر واقع بین و دقیق باشی به آرزوهای خود می رسی.",
		"poem": "ای پادشه خوبان داد از غم تنهايی\tدل بی تو به جان آمد وقت است که بازآيی\nدايم گل اين بستان شاداب نمی‌ماند\tدرياب ضعيفان را در وقت توانايی\nديشب گله زلفش با باد همی‌کردم\tگفتا غلطی بگذر زين فکرت سودايی\nصد باد صبا اين جا با سلسله می‌رقصند\tاين است حريف ای دل تا باد نپيمايی\nمشتاقی و مهجوری دور از تو چنانم کرد\tکز دست بخواهد شد پاياب شکيبايی\nيا رب به که شايد گفت اين نکته که در عالم\tرخساره به کس ننمود آن شاهد هرجايی\nساقی چمن گل را بی روی تو رنگی نيست\tشمشاد خرامان کن تا باغ بيارايی\nای درد توام درمان در بستر ناکامی\tو ای ياد توام مونس در گوشه تنهايی\nدر دايره قسمت ما نقطه تسليميم\tلطف آن چه تو انديشی حکم آن چه تو فرمايی\nفکر خود و رای خود در عالم رندی نيست\tکفر است در اين مذهب خودبينی و خودرايی\nزين دايره مينا خونين جگرم می ده\tتا حل کنم اين مشکل در ساغر مينايی\nحافظ شب هجران شد بوی خوش وصل آمد\tشاديت مبارک باد ای عاشق شيدايی"
	},
	{
		"explanation": "با تمام وجود و صادقانه در راه رسیدن به مقصود کوشش می کنی و مطمئن باش که با لطف خدا، به هدف خود خواهی رسید.",
		"poem": "مير من خوش می‌روی کاندر سر و پا ميرمت\tخوش خرامان شو که پيش قد رعنا ميرمت\nگفته بودی کی بميری پيش من تعجيل چيست\tخوش تقاضا می‌کنی پيش تقاضا ميرمت\nعاشق و مخمور و مهجورم بت ساقی کجاست\tگو که بخرامد که پيش سروبالا ميرمت\nآن که عمری شد که تا بيمارم از سودای او\tگو نگاهی کن که پيش چشم شهلا ميرمت\nگفته لعل لبم هم درد بخشد هم دوا\tگاه پيش درد و گه پيش مداوا ميرمت\nخوش خرامان می‌روی چشم بد از روی تو دور\tدارم اندر سر خيال آن که در پا ميرمت\nگر چه جای حافظ اندر خلوت وصل تو نيست\tای همه جای تو خوش پيش همه جا ميرمت"
	},
	{
		"explanation": "در زندگی هر چه پیش آید خیر است. نباید از حوادث و ناملایمات روزگار رنجیده خاطر شوی بلکه باید آنها را بپذیری و تحمل کنی. صبر و استقامت می تواند دشمن تو را به دوست واقعی تبدیل کند.",
		"poem": "کی شعر تر انگيزد خاطر که حزين باشد\tيک نکته از اين معنی گفتيم و همين باشد\nاز لعل تو گر يابم انگشتری زنهار\tصد ملک سليمانم در زير نگين باشد\nغمناک نبايد بود از طعن حسود ای دل\tشايد که چو وابينی خير تو در اين باشد\nهر کو نکند فهمی زين کلک خيال انگيز\tنقشش به حرام ار خود صورتگر چين باشد\nجام می و خون دل هر يک به کسی دادند\tدر دايره قسمت اوضاع چنين باشد\nدر کار گلاب و گل حکم ازلی اين بود\tکاين شاهد بازاری وان پرده نشين باشد\nآن نيست که حافظ را رندی بشد از خاطر\tکاين سابقه پيشين تا روز پسين باشد"
	},
	{
		"explanation": "غم و غصه ی هجران دوست را تحمل کن و افسرده نباش. به زودی به کام و مراد خود می رسی. صدق و صفا را فراموش نکن تا بتوانی حسن نیت خود را به همه ثابت کنی. ثابت قدم و استوار باش و از طعنه ی حسودان در هراس نباش.",
		"poem": "ای سرو ناز حسن که خوش می‌روی به ناز\tعشاق را به ناز تو هر لحظه صد نياز\nفرخنده باد طلعت خوبت که در ازل\tببريده‌اند بر قد سروت قبای ناز\nآن را که بوی عنبر زلف تو آرزوست\tچون عود گو بر آتش سودا بسوز و ساز\nپروانه را ز شمع بود سوز دل ولی\tبی شمع عارض تو دلم را بود گداز\nصوفی که بی تو توبه ز می کرده بود دوش\tبشکست عهد چون در ميخانه ديد باز\nاز طعنه رقيب نگردد عيار من\tچون زر اگر برند مرا در دهان گاز\nدل کز طواف کعبه کويت وقوف يافت\tاز شوق آن حريم ندارد سر حجاز\nهر دم به خون ديده چه حاجت وضو چو نيست\tبی طاق ابروی تو نماز مرا جواز\nچون باده باز بر سر خم رفت کف زنان\tحافظ که دوش از لب ساقی شنيد راز"
	},
	{
		"explanation": "چرا مردد و دو دل هستی؟ کاری را که نیت کرده ای انجام بده تا موفق شوی. از مصائب و مشکلات، نگران و هراسان نشو. هیچ کاری بدون سعی و تلاش و بدون تحمل رنج و سختی به نتیجه نمی رسد. پس دل به دریا بزن و شروع به کار کن.",
		"poem": "ای دل به کوی عشق گذاری نمی‌کنی\tاسباب جمع داری و کاری نمی‌کنی\nچوگان حکم در کف و گويی نمی‌زنی\tباز ظفر به دست و شکاری نمی‌کنی\nاين خون که موج می‌زند اندر جگر تو را\tدر کار رنگ و بوی نگاری نمی‌کنی\nمشکين از آن نشد دم خلقت که چون صبا\tبر خاک کوی دوست گذاری نمی‌کنی\nترسم کز اين چمن نبری آستين گل\tکز گلشنش تحمل خاری نمی‌کنی\nدر آستين جان تو صد نافه مدرج است\tوان را فدای طره ياری نمی‌کنی\nساغر لطيف و دلکش و می افکنی به خاک\tو انديشه از بلای خماری نمی‌کنی\nحافظ برو که بندگی پادشاه وقت\tگر جمله می‌کنند تو باری نمی‌کنی"
	},
	{
		"explanation": "اگر بدون فکر و اندیشه به کاری که داری ادامه بدهی، نتیجه ای جز شکست نخواهی برد. گمان نکن که راه رسیدن به مقصود دشوار است. هیچ مشکلی وجود ندارد که آسان نشود. عقل و اندیشه را راهنمای خود قرار ده.",
		"poem": "گوهر مخزن اسرار همان است که بود\tحقه مهر بدان مهر و نشان است که بود\nعاشقان زمره ارباب امانت باشند\tلاجرم چشم گهربار همان است که بود\nاز صبا پرس که ما را همه شب تا دم صبح\tبوی زلف تو همان مونس جان است که بود\nطالب لعل و گهر نيست وگرنه خورشيد\tهمچنان در عمل معدن و کان است که بود\nکشته غمزه خود را به زيارت درياب\tزان که بيچاره همان دل‌نگران است که بود\nرنگ خون دل ما را که نهان می‌داری\tهمچنان در لب لعل تو عيان است که بود\nزلف هندوی تو گفتم که دگر ره نزند\tسال‌ها رفت و بدان سيرت و سان است که بود\nحافظا بازنما قصه خونابه چشم\tکه بر اين چشمه همان آب روان است که بود"
	},
	{
		"explanation": "اگر از گرفتاری های زندگی خلاص شدی بهتر است که از آنجا تجربه بیندوزی و عاقلانه رفتار کنی. در کارها زود تصمیم نگیر و عاقبت اندیش باش. از تجربیات خود و دیگران به نحو احسن استفاده کن.",
		"poem": "گر از اين منزل ويران به سوی خانه روم\tدگر آن جا که روم عاقل و فرزانه روم\nزين سفر گر به سلامت به وطن بازرسم\tنذر کردم که هم از راه به ميخانه روم\nتا بگويم که چه کشفم شد از اين سير و سلوک\tبه در صومعه با بربط و پيمانه روم\nآشنايان ره عشق گرم خون بخورند\tناکسم گر به شکايت سوی بيگانه روم\nبعد از اين دست من و زلف چو زنجير نگار\tچند و چند از پی کام دل ديوانه روم\nگر ببينم خم ابروی چو محرابش باز\tسجده شکر کنم و از پی شکرانه روم\nخرم آن دم که چو حافظ به تولای وزير\tسرخوش از ميکده با دوست به کاشانه روم"
	},
	{
		"explanation": "روزگار رنج و حرمان تمام می شود و دوران خوشی و شادکامی به زودی فرا می رسد. امروز اگر دچار رنج و سختی شده ای، فردا نتیجه ی مطلوب را بدست خواهی آورد. صبر و تحمل کلید خوشبختی تو است. به خداوند امید داشته باش و دعا را فراموش نکن.",
		"poem": "يوسف گمگشته بازآيد به کنعان غم مخور\tکلبه احزان شود روزی گلستان غم مخور\nای دل غمديده حالت به شود دل بد مکن\tوين سر شوريده بازآيد به سامان غم مخور\nگر بهار عمر باشد باز بر تخت چمن\tچتر گل در سر کشی ای مرغ خوشخوان غم مخور\nدور گردون گر دو روزی بر مراد ما نرفت\tدايما يک سان نباشد حال دوران غم مخور\nهان مشو نوميد چون واقف نه‌ای از سر غيب\tباشد اندر پرده بازی‌های پنهان غم مخور\nای دل ار سيل فنا بنياد هستی برکند\tچون تو را نوح است کشتيبان ز طوفان غم مخور\nدر بيابان گر به شوق کعبه خواهی زد قدم\tسرزنش‌ها گر کند خار مغيلان غم مخور\nگر چه منزل بس خطرناک است و مقصد بس بعيد\tهيچ راهی نيست کان را نيست پايان غم مخور\nحال ما در فرقت جانان و ابرام رقيب\tجمله می‌داند خدای حال گردان غم مخور\nحافظا در کنج فقر و خلوت شب‌های تار\tتا بود وردت دعا و درس قرآن غم مخور"
	},
	{
		"explanation": "شخصی با اراده و دوستی صمیمی هستی. مراقب باش تا از حسن رفتار و از صداقت و دوستی تو سوء استفاده نشود. زندگی خوب و راحتی در پیش داری.",
		"poem": "گر چه ما بندگان پادشهيم\tپادشاهان ملک صبحگهيم\nگنج در آستين و کيسه تهی\tجام گيتی نما و خاک رهيم\nهوشيار حضور و مست غرور\tبحر توحيد و غرقه گنهيم\nشاهد بخت چون کرشمه کند\tماش آيينه رخ چو مهيم\nشاه بيدار بخت را هر شب\tما نگهبان افسر و کلهيم\nگو غنيمت شمار صحبت ما\tکه تو در خواب و ما به ديده گهيم\nشاه منصور واقف است که ما\tروی همت به هر کجا که نهيم\nدشمنان را ز خون کفن سازيم\tدوستان را قبای فتح دهيم\nرنگ تزوير پيش ما نبود\tشير سرخيم و افعی سيهيم\nوام حافظ بگو که بازدهند\tکرده‌ای اعتراف و ما گوهيم"
	},
	{
		"explanation": "از بخت خود شکوه و شکایت نکن و به آنچه که داری قانع باش و در طلب چیزی که دور از دسترس تو است و مشکل به دست می آید خود را به خطر نینداز. هر چیز با صبر و حوصله بدست می آید.",
		"poem": "ديگر ز شاخ سرو سهی بلبل صبور\tگلبانگ زد که چشم بد از روی گل به دور\nای گلبشکر آن که تويی پادشاه حسن\tبا بلبلان بی‌دل شيدا مکن غرور\nاز دست غيبت تو شکايت نمی‌کنم\tتا نيست غيبتی نبود لذت حضور\nگر ديگران به عيش و طرب خرمند و شاد\tما را غم نگار بود مايه سرور\nزاهد اگر به حور و قصور است اميدوار\tما را شرابخانه قصور است و يار حور\nمی خور به بانگ چنگ و مخور غصه ور کسی\tگويد تو را که باده مخور گو هوالغفور\nحافظ شکايت از غم هجران چه می‌کنی\tدر هجر وصل باشد و در ظلمت است نور"
	},
	{
		"explanation": "صادقانه و بی ریا از خداوند طلب کمک کن و به لطف او امیدوار باش. با غم و اندوه و حسرت خوردن به نتیجه ای نخواهی رسید. غرور و تکبر آفت و بلای جان تو است. آنها را رها کن و متواضع باش و دوستان را نرنجان و به یاد آنان باش.",
		"poem": "به جان خواجه و حق قديم و عهد درست\tکه مونس دم صبحم دعای دولت توست\nسرشک من که ز طوفان نوح دست برد\tز لوح سينه نيارست نقش مهر تو شست\nبکن معامله‌ای وين دل شکسته بخر\tکه با شکستگی ارزد به صد هزار درست\nزبان مور به آصف دراز گشت و رواست\tکه خواجه خاتم جم ياوه کرد و بازنجست\nدلا طمع مبر از لطف بی‌نهايت دوست\tچو لاف عشق زدی سر بباز چابک و چست\nبه صدق کوش که خورشيد زايد از نفست\tکه از دروغ سيه روی گشت صبح نخست\nشدم ز دست تو شيدای کوه و دشت و هنوز\tنمی‌کنی به ترحم نطاق سلسله سست\nمرنج حافظ و از دلبران حفاظ مجوی\tگناه باغ چه باشد چو اين گياه نرست"
	},
	{
		"explanation": "این غم و اندوه و رنج، روزی به پایان می رسد. به شرط آنکه بدانی نقاط ضعف تو در چه بوده است. عوامل بازدارنده و شکست خود را بشناس. با فریب کاری و ریا، هیچکس به مقصود خود نمی رسد. بهتر است که صادقانه به اراده ی خود و کمک خداوند ایمان داشته باشی.",
		"poem": "بالابلند عشوه گر نقش باز من\tکوتاه کرد قصه زهد دراز من\nديدی دلا که آخر پيری و زهد و علم\tبا من چه کرد ديده معشوقه باز من\nمی‌ترسم از خرابی ايمان که می‌برد\tمحراب ابروی تو حضور نماز من\nگفتم به دلق زرق بپوشم نشان عشق\tغماز بود اشک و عيان کرد راز من\nمست است يار و ياد حريفان نمی‌کند\tذکرش به خير ساقی مسکين نواز من\nيا رب کی آن صبا بوزد کز نسيم آن\tگردد شمامه کرمش کارساز من\nنقشی بر آب می‌زنم از گريه حاليا\tتا کی شود قرين حقيقت مجاز من\nبر خود چو شمع خنده زنان گريه می‌کنم\tتا با تو سنگ دل چه کند سوز و ساز من\nزاهد چو از نماز تو کاری نمی‌رود\tهم مستی شبانه و راز و نياز من\nحافظ ز گريه سوخت بگو حالش ای صبا\tبا شاه دوست پرور دشمن گداز من"
	},
	{
		"explanation": "راه رسیدن به مقصود مشکل و ناهموار است اما با پشت گرمی به دعا و سعی و کوشش مشکل تو حل می شود. رسیدن به سعادت ساده و آسان نیست و سعی و تلاش و ثبات قدم می خواهد.",
		"poem": "اگر چه عرض هنر پيش يار بی‌ادبيست\tزبان خموش وليکن دهان پر از عربيست\nپری نهفته رخ و ديو در کرشمه حسن\tبسوخت ديده ز حيرت که اين چه بوالعجبيست\nدر اين چمن گل بی خار کس نچيد آری\tچراغ مصطفوی با شرار بولهبيست\nسبب مپرس که چرخ از چه سفله پرور شد\tکه کام بخشی او را بهانه بی سببيست\nبه نيم جو نخرم طاق خانقاه و رباط\tمرا که مصطبه ايوان و پای خم طنبيست\nجمال دختر رز نور چشم ماست مگر\tکه در نقاب زجاجی و پرده عنبيست\nهزار عقل و ادب داشتم من ای خواجه\tکنون که مست خرابم صلاح بی‌ادبيست\nبيار می که چو حافظ هزارم استظهار\tبه گريه سحری و نياز نيم شبيست"
	},
	{
		"explanation": "به نصایح بزرگان و مشفقان گوش فرا ده. ناراحتی و اندوهی که وجود تو را تهدید می کند برطرف و نابود می شود. از عزیزی به تو پیامی خواهد رسید. وجود صادق و بی ریای تو در کارها به تو کمک خواهد کرد.",
		"poem": "دوش آگهی ز يار سفرکرده داد باد\tمن نيز دل به باد دهم هر چه باد باد\nکارم بدان رسيد که همراز خود کنم\tهر شام برق لامع و هر بامداد باد\nدر چين طره تو دل بی حفاظ من\tهرگز نگفت مسکن مالوف ياد باد\nامروز قدر پند عزيزان شناختم\tيا رب روان ناصح ما از تو شاد باد\nخون شد دلم به ياد تو هر گه که در چمن\tبند قبای غنچه گل می‌گشاد باد\nاز دست رفته بود وجود ضعيف من\tصبحم به بوی وصل تو جان بازداد باد\nحافظ نهاد نيک تو کامت برآورد\tجان‌ها فدای مردم نيکونهاد باد"
	},
	{
		"explanation": "راه پر خطر عشق را طی کردن کار هر کس نیست. مردی با اراده و قوی می خواهد تا از سختی های راه نهراسد. برای رسیدن به مقصود باید تلاش کرده و مأیوس نشوی.",
		"poem": "ای همه شکل تو مطبوع و همه جای تو خوش\tدلم از عشوه شيرين شکرخای تو خوش\nهمچو گلبرگ طری هست وجود تو لطيف\tهمچو سرو چمن خلد سراپای تو خوش\nشيوه و ناز تو شيرين خط و خال تو مليح\tچشم و ابروی تو زيبا قد و بالای تو خوش\nهم گلستان خيالم ز تو پرنقش و نگار\tهم مشام دلم از زلف سمن سای تو خوش\nدر ره عشق که از سيل بلا نيست گذار\tکرده‌ام خاطر خود را به تمنای تو خوش\nشکر چشم تو چه گويم که بدان بيماری\tمی کند درد مرا از رخ زيبای تو خوش\nدر بيابان طلب گر چه ز هر سو خطريست\tمی‌رود حافظ بی‌دل به تولای تو خوش"
	},
	{
		"explanation": "به آنچه داری قناعت کن. زندگی را با خوش بینی سپری کن و از لحظه لحظه ی آن استفاده کن. غم و اندوه خوردن برای چیز های بی فایده و بی اساس، کاری ابلهانه است. واقع بین باش و به دنبال خیالات بیهوده، خود را دچار رنج و عذاب نکن.",
		"poem": "نصيحتی کنمت بشنو و بهانه مگير\tهر آن چه ناصح مشفق بگويدت بپذير\nز وصل روی جوانان تمتعی بردار\tکه در کمينگه عمر است مکر عالم پير\nنعيم هر دو جهان پيش عاشقان بجوی\tکه اين متاع قليل است و آن عطای کثير\nمعاشری خوش و رودی بساز می‌خواهم\tکه درد خويش بگويم به ناله بم و زير\nبر آن سرم که ننوشم می و گنه نکنم\tاگر موافق تدبير من شود تقدير\nچو قسمت ازلی بی حضور ما کردند\tگر اندکی نه به وفق رضاست خرده مگير\nچو لاله در قدحم ريز ساقيا می و مشک\tکه نقش خال نگارم نمی‌رود ز ضمير\nبيار ساغر در خوشاب ای ساقی\tحسود گو کرم آصفی ببين و بمير\nبه عزم توبه نهادم قدح ز کف صد بار\tولی کرشمه ساقی نمی‌کند تقصير\nمی دوساله و محبوب چارده ساله\tهمين بس است مرا صحبت صغير و کبير\nدل رميده ما را که پيش می‌گيرد\tخبر دهيد به مجنون خسته از زنجير\nحديث توبه در اين بزمگه مگو حافظ\tکه ساقيان کمان ابرويت زنند به تير"
	},
	{
		"explanation": "نا امید نباش و دست از طلب بر ندار هرچند ممکن است دیر به آرزوهای خود برسی. فعلاً صبور و مقاوم باش. راه های مختلف را امتحان کن تا به مقصود خود دست یابی. در هر حال سعه ی صدر داشته باش و غم های روزگار را هیچ بدان.",
		"poem": "برنيامد از تمنای لبت کامم هنوز\tبر اميد جام لعلت دردی آشامم هنوز\nروز اول رفت دينم در سر زلفين تو\tتا چه خواهد شد در اين سودا سرانجامم هنوز\nساقيا يک جرعه‌ای زان آب آتشگون که من\tدر ميان پختگان عشق او خامم هنوز\nاز خطا گفتم شبی زلف تو را مشک ختن\tمی‌زند هر لحظه تيغی مو بر اندامم هنوز\nپرتو روی تو تا در خلوتم ديد آفتاب\tمی‌رود چون سايه هر دم بر در و بامم هنوز\nنام من رفته‌ست روزی بر لب جانان به سهو\tاهل دل را بوی جان می‌آيد از نامم هنوز\nدر ازل داده‌ست ما را ساقی لعل لبت\tجرعه جامی که من مدهوش آن جامم هنوز\nای که گفتی جان بده تا باشدت آرام جان\tجان به غم‌هايش سپردم نيست آرامم هنوز\nدر قلم آورد حافظ قصه لعل لبش\tآب حيوان می‌رود هر دم ز اقلامم هنوز"
	},
	{
		"explanation": "اگر چه ظاهراً دچار شکست شده ای و بخت و اقبال مساعدی نداری اما مطمئن باش که روزگار همیشه به یک صورت نمی چرخد و رنج و تلاش تو به ثمر خواهد نشست. دوستان خود را به راحتی از دست نده و صادق و درستکار باش.",
		"poem": "دوش می‌آمد و رخساره برافروخته بود\tتا کجا باز دل غمزده‌ای سوخته بود\nرسم عاشق کشی و شيوه شهرآشوبی\tجامه‌ای بود که بر قامت او دوخته بود\nجان عشاق سپند رخ خود می‌دانست\tو آتش چهره بدين کار برافروخته بود\nگر چه می‌گفت که زارت بکشم می‌ديدم\tکه نهانش نظری با من دلسوخته بود\nکفر زلفش ره دين می‌زد و آن سنگين دل\tدر پی اش مشعلی از چهره برافروخته بود\nدل بسی خون به کف آورد ولی ديده بريخت\tالله الله که تلف کرد و که اندوخته بود\nيار مفروش به دنيا که بسی سود نکرد\tآن که يوسف به زر ناسره بفروخته بود\nگفت و خوش گفت برو خرقه بسوزان حافظ\tيا رب اين قلب شناسی ز که آموخته بود"
	},
	{
		"explanation": "ثابت قدم و استوار هستی و در راه عشق و محبت می توان به تو اعتماد کرد. اهل حیله و مکر نیستی و همین تو را محبوب اطرافیان می سازد. مراقب حسودان باش تا با توکل به خداوند و خلق و خوی نیکوی خود موفق و پیروز شوی.",
		"poem": "من ترک عشق شاهد و ساغر نمی‌کنم\tصد بار توبه کردم و ديگر نمی‌کنم\nباغ بهشت و سايه طوبی و قصر و حور\tبا خاک کوی دوست برابر نمی‌کنم\nتلقين و درس اهل نظر يک اشارت است\tگفتم کنايتی و مکرر نمی‌کنم\nهرگز نمی‌شود ز سر خود خبر مرا\tتا در ميان ميکده سر بر نمی‌کنم\nناصح به طعن گفت که رو ترک عشق کن\tمحتاج جنگ نيست برادر نمی‌کنم\nاين تقواام تمام که با شاهدان شهر\tناز و کرشمه بر سر منبر نمی‌کنم\nحافظ جناب پير مغان جای دولت است\tمن ترک خاک بوسی اين در نمی‌کنم"
	},
	{
		"explanation": "بر اثر خیانت و ریا دچار مشکل شده ای. دوستان و دشمنان را بشناس و سره را از ناسره جدا کن. عده ای می خواهند از تو سوء استفاده کنند و تو را نردبان ترقی خود سازند. فریب ظاهر دیگران را نخور. در کاری که داری ثابت قدم و عاقبت اندیش باش تا روزگار روی خوش را به تو نشان دهد.",
		"poem": "دانی که چنگ و عود چه تقرير می‌کنند\tپنهان خوريد باده که تعزير می‌کنند\nناموس عشق و رونق عشاق می‌برند\tعيب جوان و سرزنش پير می‌کنند\nجز قلب تيره هيچ نشد حاصل و هنوز\tباطل در اين خيال که اکسير می‌کنند\nگويند رمز عشق مگوييد و مشنويد\tمشکل حکايتيست که تقرير می‌کنند\nما از برون در شده مغرور صد فريب\tتا خود درون پرده چه تدبير می‌کنند\nتشويش وقت پير مغان می‌دهند باز\tاين سالکان نگر که چه با پير می‌کنند\nصد ملک دل به نيم نظر می‌توان خريد\tخوبان در اين معامله تقصير می‌کنند\nقومی به جد و جهد نهادند وصل دوست\tقومی دگر حواله به تقدير می‌کنند\nفی الجمله اعتماد مکن بر ثبات دهر\tکاين کارخانه‌ايست که تغيير می‌کنند\nمی خور که شيخ و حافظ و مفتی و محتسب\tچون نيک بنگری همه تزوير می‌کنند"
	},
	{
		"explanation": "دست از کوشش و تلاش برندار. در برابر سختی ها و ناملایمات استقامت کن. از حیله و تزویر و سرزنش دشمنان بیمی به دل راه نده. خود را بدست سرنوشت مسپار و اختیار زندگی خود را در دست گیر. خوبی و بدی زندگی بستگی به اعمال و رفتار خودت دارد.",
		"poem": "صنما با غم عشق تو چه تدبير کنم\tتا به کی در غم تو ناله شبگير کنم\nدل ديوانه از آن شد که نصيحت شنود\tمگرش هم ز سر زلف تو زنجير کنم\nآن چه در مدت هجر تو کشيدم هيهات\tدر يکی نامه محال است که تحرير کنم\nبا سر زلف تو مجموع پريشانی خود\tکو مجالی که سراسر همه تقرير کنم\nآن زمان کرزوی ديدن جانم باشد\tدر نظر نقش رخ خوب تو تصوير کنم\nگر بدانم که وصال تو بدين دست دهد\tدين و دل را همه دربازم و توفير کنم\nدور شو از برم ای واعظ و بيهوده مگوی\tمن نه آنم که دگر گوش به تزوير کنم\nنيست اميد صلاحی ز فساد حافظ\tچون که تقدير چنين است چه تدبير کنم"
	},
	{
		"explanation": "تنهایی و غم و اندوه را می توانی به شادی تبدیل کنی. با همنشینی با دوستان خوب می توانی راه تازه ای پیش پای خود قرار دهی. عشق و محبت را فراموش نکن.",
		"poem": "مسلمانان مرا وقتی دلی بود\tکه با وی گفتمی گر مشکلی بود\nبه گردابی چو می‌افتادم از غم\tبه تدبيرش اميد ساحلی بود\nدلی همدرد و ياری مصلحت بين\tکه استظهار هر اهل دلی بود\nز من ضايع شد اندر کوی جانان\tچه دامنگير يا رب منزلی بود\nهنر بی‌عيب حرمان نيست ليکن\tز من محرومتر کی سالی بود\nبر اين جان پريشان رحمت آريد\tکه وقتی کاردانی کاملی بود\nمرا تا عشق تعليم سخن کرد\tحديثم نکته هر محفلی بود\nمگو ديگر که حافظ نکته‌دان است\tکه ما ديديم و محکم جاهلی بود"
	},
	{
		"explanation": "از تلاش و کوشش دست بر ندار. به زودی به مقصود خود خواهی رسید. غم دوری عزیزی نگرانت کرده است. به زودی از او پیام و خبری که تو را خوشحال کند دریافت می کنی.",
		"poem": "ای غايب از نظر به خدا می‌سپارمت\tجانم بسوختی و به دل دوست دارمت\nتا دامن کفن نکشم زير پای خاک\tباور مکن که دست ز دامن بدارمت\nمحراب ابرويت بنما تا سحرگهی\tدست دعا برآرم و در گردن آرمت\nگر بايدم شدن سوی هاروت بابلی\tصد گونه جادويی بکنم تا بيارمت\nخواهم که پيش ميرمت ای بی‌وفا طبيب\tبيمار بازپرس که در انتظارمت\nصد جوی آب بسته‌ام از ديده بر کنار\tبر بوی تخم مهر که در دل بکارمت\nخونم بريخت و از غم عشقم خلاص داد\tمنت پذير غمزه خنجر گذارمت\nمی‌گريم و مرادم از اين سيل اشکبار\tتخم محبت است که در دل بکارمت\nبارم ده از کرم سوی خود تا به سوز دل\tدر پای دم به دم گهر از ديده بارمت\nحافظ شراب و شاهد و رندی نه وضع توست\tفی الجمله می‌کنی و فرو می‌گذارمت"
	},
	{
		"explanation": "دوران هجر کم کم به سر خواهد آمد و به آرزوی خود می رسی. اعتماد دوستان را با رفتار بی ریای خود جلب کن. اعتماد به نفس داشته باش تا شاهد موفقیت را در آغوش گیری.",
		"poem": "گر دست دهد خاک کف پای نگارم\tبر لوح بصر خط غباری بنگارم\nبر بوی کنار تو شدم غرق و اميد است\tاز موج سرشکم که رساند به کنارم\nپروانه او گر رسدم در طلب جان\tچون شمع همان دم به دمی جان بسپارم\nامروز مکش سر ز وفای من و انديش\tزان شب که من از غم به دعا دست برآرم\nزلفين سياه تو به دلداری عشاق\tدادند قراری و ببردند قرارم\nای باد از آن باده نسيمی به من آور\tکان بوی شفابخش بود دفع خمارم\nگر قلب دلم را ننهد دوست عياری\tمن نقد روان در دمش از ديده شمارم\nدامن مفشان از من خاکی که پس از من\tزين در نتواند که برد باد غبارم\nحافظ لب لعلش چو مرا جان عزيز است\tعمری بود آن لحظه که جان را به لب آرم"
	},
	{
		"explanation": "اگر راهی که در پیش داری به مقصد نرسید، راه دیگری را امتحان کن. عقل و اندیشه را راهنمای خود قرار بده تا به هدف برسی. اگر یک بار دچار شکست شدی نا امید نشو. به خداوند امیدوار باش.",
		"poem": "کلک مشکين تو روزی که ز ما ياد کند\tببرد اجر دو صد بنده که آزاد کند\nقاصد منزل سلمی که سلامت بادش\tچه شود گر به سلامی دل ما شاد کند\nامتحان کن که بسی گنج مرادت بدهند\tگر خرابی چو مرا لطف تو آباد کند\nيا رب اندر دل آن خسرو شيرين انداز\tکه به رحمت گذری بر سر فرهاد کند\nشاه را به بود از طاعت صدساله و زهد\tقدر يک ساعته عمری که در او داد کند\nحاليا عشوه ناز تو ز بنيادم برد\tتا دگرباره حکيمانه چه بنياد کند\nگوهر پاک تو از مدحت ما مستغنيست\tفکر مشاطه چه با حسن خداداد کند\nره نبرديم به مقصود خود اندر شيراز\tخرم آن روز که حافظ ره بغداد کند"
	},
	{
		"explanation": "غرور و تکبر را رها کن و آگاهانه به سعی و تلاش بپرداز. چنانچه کار بر وفق مراد تو پیش نرفت نگران نباش. پذیرفتن واقعیت های زندگی، رنج و غم انسان را کاهش می دهد و حس زیاده طلبی انسان را دچار عذاب و ناراحتی می کند.",
		"poem": "دست در حلقه آن زلف دوتا نتوان کرد\tتکيه بر عهد تو و باد صبا نتوان کرد\nآن چه سعی است من اندر طلبت بنمايم\tاين قدر هست که تغيير قضا نتوان کرد\nدامن دوست به صد خون دل افتاد به دست\tبه فسوسی که کند خصم رها نتوان کرد\nعارضش را به مثل ماه فلک نتوان گفت\tنسبت دوست به هر بی سر و پا نتوان کرد\nسروبالای من آن گه که درآيد به سماع\tچه محل جامه جان را که قبا نتوان کرد\nنظر پاک تواند رخ جانان ديدن\tکه در آيينه نظر جز به صفا نتوان کرد\nمشکل عشق نه در حوصله دانش ماست\tحل اين نکته بدين فکر خطا نتوان کرد\nغيرتم کشت که محبوب جهانی ليکن\tروز و شب عربده با خلق خدا نتوان کرد\nمن چه گويم که تو را نازکی طبع لطيف\tتا به حديست که آهسته دعا نتوان کرد\nبجز ابروی تو محراب دل حافظ نيست\tطاعت غير تو در مذهب ما نتوان کرد"
	},
	{
		"explanation": "از گرفتاری هایی که به تو روی آورده نگران و مأیوس نباش. سعی کن تا خود را از چنگ گرفتاریها برهانی. با دست روی دست گذاشتن به هیچ جا نمی رسی.",
		"poem": "يا رب سببی ساز که يارم به سلامت\tبازآيد و برهاندم از بند ملامت\nخاک ره آن يار سفرکرده بياريد\tتا چشم جهان بين کنمش جای اقامت\nفرياد که از شش جهتم راه ببستند\tآن خال و خط و زلف و رخ و عارض و قامت\nامروز که در دست توام مرحمتی کن\tفردا که شوم خاک چه سود اشک ندامت\nای آن که به تقرير و بيان دم زنی از عشق\tما با تو نداريم سخن خير و سلامت\nدرويش مکن ناله ز شمشير احبا\tکاين طايفه از کشته ستانند غرامت\nدر خرقه زن آتش که خم ابروی ساقی\tبر می‌شکند گوشه محراب امامت\nحاشا که من از جور و جفای تو بنالم\tبيداد لطيفان همه لطف است و کرامت\nکوته نکند بحث سر زلف تو حافظ\tپيوسته شد اين سلسله تا روز قيامت"
	},
	{
		"explanation": "مسائل زندگی را جدی بگیر و از آنها سرسری نگذر. قدر خود را بدان و اعتماد به نفس داشته باش. بی مسئولیتی در زندگی خانوادگی بزرگترین آفت است. از مشورت با دیگران بهره مند شو.",
		"poem": "مجمع خوبی و لطف است عذار چو مهش\tليکنش مهر و وفا نيست خدايا بدهش\nدلبرم شاهد و طفل است و به بازی روزی\tبکشد زارم و در شرع نباشد گنهش\nمن همان به که از او نيک نگه دارم دل\tکه بد و نيک نديده‌ست و ندارد نگهش\nبوی شير از لب همچون شکرش می‌آيد\tگر چه خون می‌چکد از شيوه چشم سيهش\nچارده ساله بتی چابک شيرين دارم\tکه به جان حلقه به گوش است مه چاردهش\nاز پی آن گل نورسته دل ما يا رب\tخود کجا شد که نديديم در اين چند گهش\nيار دلدار من ار قلب بدين سان شکند\tببرد زود به جانداری خود پادشهش\nجان به شکرانه کنم صرف گر آن دانه در\tصدف سينه حافظ بود آرامگهش"
	},
	{
		"explanation": "آرزوهای دست نیافتنی و دور و دراز تو را دچار دردسر خواهد کرد. انسانی آزاد و رها باش و خود را از قید تعلقات دنیوی رها کن زیرا نعمت و شادی دنیا زودگذر است و همیشگی نیست. در زندگی میانه رو و قانع باش تا از آن لذت ببری.",
		"poem": "بيا که قصر امل سخت سست بنيادست\tبيار باده که بنياد عمر بر بادست\nغلام همت آنم که زير چرخ کبود\tز هر چه رنگ تعلق پذيرد آزادست\nچه گويمت که به ميخانه دوش مست و خراب\tسروش عالم غيبم چه مژده‌ها دادست\nکه ای بلندنظر شاهباز سدره نشين\tنشيمن تو نه اين کنج محنت آبادست\nتو را ز کنگره عرش می‌زنند صفير\tندانمت که در اين دامگه چه افتادست\nنصيحتی کنمت ياد گير و در عمل آر\tکه اين حديث ز پير طريقتم يادست\nغم جهان مخور و پند من مبر از ياد\tکه اين لطيفه ز ره روی يادست\nرضا به داده بده وز جبين گره بگشای\tکه بر من و تو در اختيار نگشادست\nمجو درستی عهد از جهان سست نهاد\tکه اين عجوز عروس هزاردامادست\nنشان عهد و وفا نيست در تبسم گل\tبنال بلبل بی دل که جای فريادست\nحسد چه می‌بری ای سست نظم بر حافظ\tقبول خاطر و لطف سخن خدادادست"
	},
	{
		"explanation": "به آرزو و مراد خود نرسیده ای. نا امید و مأیوس نباش. در زندگی، آنچه که پیش آید خیر است. بهتر است به آینده فکر کنی و آن را بیهوده و رایگان از کف ندهی. سعادت و نیکبختی در سایه ی تلاش و کوشش و تعقل است.",
		"poem": "چراغ روی تو را شمع گشت پروانه\tمرا ز حال تو با حال خويش پروا نه\nخرد که قيد مجانين عشق می‌فرمود\tبه بوی سنبل زلف تو گشت ديوانه\nبه بوی زلف تو گر جان به باد رفت چه شد\tهزار جان گرامی فدای جانانه\nمن رميده ز غيرت ز پا فتادم دوش\tنگار خويش چو ديدم به دست بيگانه\nچه نقشه‌ها که برانگيختيم و سود نداشت\tفسون ما بر او گشته است افسانه\nبر آتش رخ زيبای او به جای سپند\tبه غير خال سياهش که ديد به دانه\nبه مژده جان به صبا داد شمع در نفسی\tز شمع روی تواش چون رسيد پروانه\nمرا به دور لب دوست هست پيمانی\tکه بر زبان نبرم جز حديث پيمانه\nحديث مدرسه و خانقه مگوی که باز\tفتاد در سر حافظ هوای ميخانه"
	},
	{
		"explanation": "هیچ کاری بدون خطر و سختی نیست. باید ثابت قدم و با اراده بود. به راهنمایی افراد فهمیده و با تجربه توجه کن و از ناملایمات زندگی نترس. به خدا توکل کن.",
		"poem": "من دوستدار روی خوش و موی دلکشم\tمدهوش چشم مست و می صاف بی‌غشم\nگفتی ز سر عهد ازل يک سخن بگو\tآن گه بگويمت که دو پيمانه درکشم\nمن آدم بهشتيم اما در اين سفر\tحالی اسير عشق جوانان مه وشم\nدر عاشقی گزير نباشد ز ساز و سوز\tاستاده‌ام چو شمع مترسان ز آتشم\nشيراز معدن لب لعل است و کان حسن\tمن جوهری مفلسم ايرا مشوشم\nاز بس که چشم مست در اين شهر ديده‌ام\tحقا که می نمی‌خورم اکنون و سرخوشم\nشهريست پر کرشمه حوران ز شش جهت\tچيزيم نيست ور نه خريدار هر ششم\nبخت ار مدد دهد که کشم رخت سوی دوست\tگيسوی حور گرد فشاند ز مفرشم\nحافظ عروس طبع مرا جلوه آرزوست\tآيينه‌ای ندارم از آن آه می‌کشم"
	},
	{
		"explanation": "به آنچه که داری قانع باش. از هدف و مقصود خود دور شده ای و غمگین و ناراحتی. غم و ناراحتی را رها کن و دل به تقدیر بسپار. آنچه خیر است، پیش می آید. برای آرزوهای ناممکن و دور و دراز، خود را به رنج و زحمت مینداز. در انتخاب دوست دقت بیشتری کن تا ندامت و پشیمانی گریبانگیرت نشود.",
		"poem": "آن غاليه خط گر سوی ما نامه نوشتی\tگردون ورق هستی ما درننوشتی\nهر چند که هجران ثمر وصل برآرد\tدهقان جهان کاش که اين تخم نکشتی\nآمرزش نقد است کسی را که در اين جا\tياريست چو حوری و سرايی چو بهشتی\nدر مصطبه عشق تنعم نتوان کرد\tچون بالش زر نيست بسازيم به خشتی\nمفروش به باغ ارم و نخوت شداد\tيک شيشه می و نوش لبی و لب کشتی\nتا کی غم دنيای دنی ای دل دانا\tحيف است ز خوبی که شود عاشق زشتی\nآلودگی خرقه خرابی جهان است\tکو راهروی اهل دلی پاک سرشتی\nاز دست چرا هشت سر زلف تو حافظ\tتقدير چنين بود چه کردی که نهشتی"
	},
	{
		"explanation": "به گردش روزگار و بخت و اقبال تکیه نکن و واقعیت ها را در نظر بگیر تا مبادا دچار شکست شوی. آرزوهای دور و دراز و نا ممکن را از خویش دور کن و با هر کسی دوستی نکن. در کاری که می خواهی انجام بدهی درنگ کن و با صبر و دقت و حوصله پیش برو.",
		"poem": "ساقيا سايه ابر است و بهار و لب جوی\tمن نگويم چه کن ار اهل دلی خود تو بگوی\nبوی يک رنگی از اين نقش نمی‌آيد خيز\tدلق آلوده صوفی به می ناب بشوی\nسفله طبع است جهان بر کرمش تکيه مکن\tای جهان ديده ثبات قدم از سفله مجوی\nدو نصيحت کنمت بشنو و صد گنج ببر\tاز در عيش درآ و به ره عيب مپوی\nشکر آن را که دگربار رسيدی به بهار\tبيخ نيکی بنشان و ره تحقيق بجوی\nروی جانان طلبی آينه را قابل ساز\tور نه هرگز گل و نسرين ندمد ز آهن و روی\nگوش بگشای که بلبل به فغان می‌گويد\tخواجه تقصير مفرما گل توفيق ببوی\nگفتی از حافظ ما بوی ريا می‌آيد\tآفرين بر نفست باد که خوش بردی بوی"
	},
	{
		"explanation": "غم و اندوه بیهوده برای کاری که فایده ای برایت ندارد، کاری ابلهانه است. به دشمنان خود اعتنایی نکن. هر کار بزرگ و خطیر، مشکل و دشوار است. نخست جوانب کار را بسنج و سپس شروع به کار کن.",
		"poem": "دمی با غم به سر بردن جهان يک سر نمی‌ارزد\tبه می بفروش دلق ما کز اين بهتر نمی‌ارزد\nبه کوی می فروشانش به جامی بر نمی‌گيرند\tزهی سجاده تقوا که يک ساغر نمی‌ارزد\nرقيبم سرزنش‌ها کرد کز اين به آب رخ برتاب\tچه افتاد اين سر ما را که خاک در نمی‌ارزد\nشکوه تاج سلطانی که بيم جان در او درج است\tکلاهی دلکش است اما به ترک سر نمی‌ارزد\nچه آسان می‌نمود اول غم دريا به بوی سود\tغلط کردم که اين طوفان به صد گوهر نمی‌ارزد\nتو را آن به که روی خود ز مشتاقان بپوشانی\tکه شادی جهان گيری غم لشکر نمی‌ارزد\nچو حافظ در قناعت کوش و از دنيی دون بگذر\tکه يک جو منت دونان دو صد من زر نمی‌ارزد"
	},
	{
		"explanation": "فرصت های زندگی را غنیمت بدان. زمان به تندی می گذرد. شک و تردید را کنار بگذار و تصمیم جدی و عاقلانه بگیر. با مشورت کردن می توانی بر شک و تردید خود غلبه کنی. فریب وسوسه ی حسودان را نخور و دوست و دشمن را با چشم بصیرت بشناس. به هدف خود ایمان داشته باش تا به نتیجه ی مطلوب دست پیدا کنی.",
		"poem": "ای نور چشم من سخنی هست گوش کن\tچون ساغرت پر است بنوشان و نوش کن\nدر راه عشق وسوسه اهرمن بسيست\tپيش آی و گوش دل به پيام سروش کن\nبرگ نوا تبه شد و ساز طرب نماند\tای چنگ ناله برکش و ای دف خروش کن\nتسبيح و خرقه لذت مستی نبخشدت\tهمت در اين عمل طلب از می فروش کن\nپيران سخن ز تجربه گويند گفتمت\tهان ای پسر که پير شوی پند گوش کن\nبر هوشمند سلسله ننهاد دست عشق\tخواهی که زلف يار کشی ترک هوش کن\nبا دوستان مضايقه در عمر و مال نيست\tصد جان فدای يار نصيحت نيوش کن\nساقی که جامت از می صافی تهی مباد\tچشم عنايتی به من دردنوش کن\nسرمست در قبای زرافشان چو بگذری\tيک بوسه نذر حافظ پشمينه پوش کن"
	},
	{
		"explanation": "نسنجیده و بدون اندیشه دست به هیچ کاری نزن زیرا به بن بست خواهی رسید. فریب دوستان ظاهری را خورده ای اما مطمئن باش که با لطف خداوند راه چاره ای برایت باز خواهد شد. ",
		"poem": "زلفت هزار دل به يکی تار مو ببست\tراه هزار چاره گر از چار سو ببست\nتا عاشقان به بوی نسيمش دهند جان\tبگشود نافه‌ای و در آرزو ببست\nشيدا از آن شدم که نگارم چو ماه نو\tابرو نمود و جلوه گری کرد و رو ببست\nساقی به چند رنگ می اندر پياله ريخت\tاين نقش‌ها نگر که چه خوش در کدو ببست\nيا رب چه غمزه کرد صراحی که خون خم\tبا نعره‌های قلقلش اندر گلو ببست\nمطرب چه پرده ساخت که در پرده سماع\tبر اهل وجد و حال در های و هو ببست\nحافظ هر آن که عشق نورزيد و وصل خواست\tاحرام طوف کعبه دل بی وضو ببست"
	},
	{
		"explanation": "وضع دنیا همیشه به یک روال باقی نمی ماند. بنابراین عاقبت اندیش باش و در کارها شتاب و عجله نکن. با خوش بینی به آینده بنگر. با دشواریهای زندگی شجاعانه مقابله کن و نا امید نباش.",
		"poem": "فکر بلبل همه آن است که گل شد يارش\tگل در انديشه که چون عشوه کند در کارش\nدلربايی همه آن نيست که عاشق بکشند\tخواجه آن است که باشد غم خدمتگارش\nجای آن است که خون موج زند در دل لعل\tزين تغابن که خزف می‌شکند بازارش\nبلبل از فيض گل آموخت سخن ور نه نبود\tاين همه قول و غزل تعبيه در منقارش\nای که در کوچه معشوقه ما می‌گذری\tبر حذر باش که سر می‌شکند ديوارش\nآن سفرکرده که صد قافله دل همره اوست\tهر کجا هست خدايا به سلامت دارش\nصحبت عافيتت گر چه خوش افتاد ای دل\tجانب عشق عزيز است فرومگذارش\nصوفی سرخوش از اين دست که کج کرد کلاه\tبه دو جام دگر آشفته شود دستارش\nدل حافظ که به ديدار تو خوگر شده بود\tنازپرورد وصال است مجو آزارش"
	},
	{
		"explanation": "هوا و هوس را از خود دور کن و عاقلانه بیندیش. تا زمانی که خود خواه و متکبر باشی نتیجه ای حاصل نمی شود. مشورت با دوستان دانا و با تجربه را فراموش نکن و خودخواهی نکن.",
		"poem": "از ديده خون دل همه بر روی ما رود\tبر روی ما ز ديده چه گويم چه‌ها رود\nما در درون سينه هوايی نهفته‌ايم\tبر باد اگر رود دل ما زان هوا رود\nخورشيد خاوری کند از رشک جامه چاک\tگر ماه مهرپرور من در قبا رود\nبر خاک راه يار نهاديم روی خويش\tبر روی ما رواست اگر آشنا رود\nسيل است آب ديده و هر کس که بگذرد\tگر خود دلش ز سنگ بود هم ز جا رود\nما را به آب ديده شب و روز ماجراست\tزان رهگذر که بر سر کويش چرا رود\nحافظ به کوی ميکده دايم به صدق دل\tچون صوفيان صومعه دار از صفا رود"
	},
	{
		"explanation": "سعادت و نیکبختی در انتظار تو است به شرط آن که غفلت نورزی و از لحظات زندگی به درستی بهره بگیری و تصمیمات عاقلانه بگیری. با پیران خردمند مشورت کن و عجولانه تصمیم گیری نکن. به خداوند توکل کن.",
		"poem": "در سرای مغان رفته بود و آب زده\tنشسته پير و صلايی به شيخ و شاب زده\nسبوکشان همه در بندگيش بسته کمر\tولی ز ترک کله چتر بر سحاب زده\nشعاع جام و قدح نور ماه پوشيده\tعذار مغبچگان راه آفتاب زده\nعروس بخت در آن حجله با هزاران ناز\tشکسته کسمه و بر برگ گل گلاب زده\nگرفته ساغر عشرت فرشته رحمت\tز جرعه بر رخ حور و پری گلاب زده\nز شور و عربده شاهدان شيرين کار\tشکر شکسته سمن ريخته رباب زده\nسلام کردم و با من به روی خندان گفت\tکه ای خمارکش مفلس شراب زده\nکه اين کند که تو کردی به ضعف همت و رای\tز گنج خانه شده خيمه بر خراب زده\nوصال دولت بيدار ترسمت ندهند\tکه خفته‌ای تو در آغوش بخت خواب زده\nبيا به ميکده حافظ که بر تو عرضه کنم\tهزار صف ز دعاهای مستجاب زده\nفلک جنيبه کش شاه نصرت لدين است\tبيا ببين ملکش دست در رکاب زده\nخرد که ملهم غيب است بهر کسب شرف\tز بام عرش صدش بوسه بر جناب زده"
	},
	{
		"explanation": "به خوشی ها و شادی های زندگی فکر کن. صبر و حوصله داشته باش. به آنچه داری قانع باش و خوش باش. به حرف های بیهوده ی مردم گوش فرا نده و زندگی خود را ملعبه ی آرزوهای دست نیافتنی نکن.",
		"poem": "خوشتر از فکر می و جام چه خواهد بودن\tتا ببينم که سرانجام چه خواهد بودن\nغم دل چند توان خورد که ايام نماند\tگو نه دل باش و نه ايام چه خواهد بودن\nمرغ کم حوصله را گو غم خود خور که بر او\tرحم آن کس که نهد دام چه خواهد بودن\nباده خور غم مخور و پند مقلد منيوش\tاعتبار سخن عام چه خواهد بودن\nدست رنج تو همان به که شود صرف به کام\tدانی آخر که به ناکام چه خواهد بودن\nپير ميخانه همی‌خواند معمايی دوش\tاز خط جام که فرجام چه خواهد بودن\nبردم از ره دل حافظ به دف و چنگ و غزل\tتا جزای من بدنام چه خواهد بودن"
	},
	{
		"explanation": "از دوری عزیزی در رنج و عذابی و آرزوی دیدن او را داری. صبر کن تا دوره ی هجران به سر آید. ارتباط خود را با او قطع نکن. مال و سرمایه ای را از دست داده ای. دوباره با کمی صبر آن را بدست خواهی آورد.",
		"poem": "ز گريه مردم چشمم نشسته در خون است\tببين که در طلبت حال مردمان چون است\nبه ياد لعل تو و چشم مست ميگونت\tز جام غم می لعلی که می‌خورم خون است\nز مشرق سر کو آفتاب طلعت تو\tاگر طلوع کند طالعم همايون است\nحکايت لب شيرين کلام فرهاد است\tشکنج طره ليلی مقام مجنون است\nدلم بجو که قدت همچو سرو دلجوی است\tسخن بگو که کلامت لطيف و موزون است\nز دور باده به جان راحتی رسان ساقی\tکه رنج خاطرم از جور دور گردون است\nاز آن دمی که ز چشمم برفت رود عزيز\tکنار دامن من همچو رود جيحون است\nچگونه شاد شود اندرون غمگينم\tبه اختيار که از اختيار بيرون است\nز بيخودی طلب يار می‌کند حافظ\tچو مفلسی که طلبکار گنج قارون است"
	},
	{
		"explanation": "زندگی عرصه ی خوشی و غم ها است. از گرفتاری و حوادث روزگار نمیتوان فرار کرد اما میتوان با صبر و تحمل از گرداب حوادث گذشت. دعا کلید آرامش است و امید آرام بخش دلها.",
		"poem": "کس نيست که افتاده آن زلف دوتا نيست\tدر رهگذر کيست که دامی ز بلا نيست\nچون چشم تو دل می‌برد از گوشه نشينان\tهمراه تو بودن گنه از جانب ما نيست\nروی تو مگر آينه لطف الهيست\tحقا که چنين است و در اين روی و ريا نيست\nنرگس طلبد شيوه چشم تو زهی چشم\tمسکين خبرش از سر و در ديده حيا نيست\nاز بهر خدا زلف مپيرای که ما را\tشب نيست که صد عربده با باد صبا نيست\nبازآی که بی روی تو ای شمع دل افروز\tدر بزم حريفان اثر نور و صفا نيست\nتيمار غريبان اثر ذکر جميل است\tجانا مگر اين قاعده در شهر شما نيست\nدی می‌شد و گفتم صنما عهد به جای آر\tگفتا غلطی خواجه در اين عهد وفا نيست\nگر پير مغان مرشد من شد چه تفاوت\tدر هيچ سری نيست که سری ز خدا نيست\nعاشق چه کند گر نکشد بار ملامت\tبا هيچ دلاور سپر تير قضا نيست\nدر صومعه زاهد و در خلوت صوفی\tجز گوشه ابروی تو محراب دعا نيست\nای چنگ فروبرده به خون دل حافظ\tفکرت مگر از غيرت قرآن و خدا نيست"
	},
	{
		"explanation": "با تمام وجود عاشق شده ای و از غم دوری در رنج و عذاب به سر می بری. نا امید و مأیوس نباش. صبر و حوصله داشته باش تا به مقصود خود برسی.",
		"poem": "مرا چشميست خون افشان ز دست آن کمان ابرو\tجهان بس فتنه خواهد ديد از آن چشم و از آن ابرو\nغلام چشم آن ترکم که در خواب خوش مستی\tنگارين گلشنش روی است و مشکين سايبان ابرو\nهلالی شد تنم زين غم که با طغرای ابرويش\tکه باشد مه که بنمايد ز طاق آسمان ابرو\nرقيبان غافل و ما را از آن چشم و جبين هر دم\tهزاران گونه پيغام است و حاجب در ميان ابرو\nروان گوشه گيران را جبينش طرفه گلزاريست\tکه بر طرف سمن زارش همی‌گردد چمان ابرو\nدگر حور و پری را کس نگويد با چنين حسنی\tکه اين را اين چنين چشم است و آن را آن چنان ابرو\nتو کافردل نمی‌بندی نقاب زلف و می‌ترسم\tکه محرابم بگرداند خم آن دلستان ابرو\nاگر چه مرغ زيرک بود حافظ در هواداری\tبه تير غمزه صيدش کرد چشم آن کمان ابرو"
	},
	{
		"explanation": "کاری را که از حد توانایی تو خارج است انجام نده و قدرت و توانایی خود را بسنج. با ندانم کاری، خود را دچار رنج و زحمت نکن. باید سعی و تلاش کنی تا به هدف برسی. اشتباهات خود را با تعقل و اندیشه برطرف کن.",
		"poem": "ای که مهجوری عشاق روا می‌داری\tعاشقان را ز بر خويش جدا می‌داری\nتشنه باديه را هم به زلالی درياب\tبه اميدی که در اين ره به خدا می‌داری\nدل ببردی و بحل کردمت ای جان ليکن\tبه از اين دار نگاهش که مرا می‌داری\nساغر ما که حريفان دگر می‌نوشند\tما تحمل نکنيم ار تو روا می‌داری\nای مگس حضرت سيمرغ نه جولانگه توست\tعرض خود می‌بری و زحمت ما می‌داری\nتو به تقصير خود افتادی از اين در محروم\tاز که می‌نالی و فرياد چرا می‌داری\nحافظ از پادشهان پايه به خدمت طلبند\tسعی نابرده چه اميد عطا می‌داری"
	},
	{
		"explanation": "از روزگار و سرنوشت خود شکایت می کنی اما غم نخور. روزگار همیشه به یک منوال نمی چرخد.",
		"poem": "خمی که ابروی شوخ تو در کمان انداخت\tبه قصد جان من زار ناتوان انداخت\nنبود نقش دو عالم که رنگ الفت بود\tزمانه طرح محبت نه اين زمان انداخت\nبه يک کرشمه که نرگس به خودفروشی کرد\tفريب چشم تو صد فتنه در جهان انداخت\nشراب خورده و خوی کرده می‌روی به چمن\tکه آب روی تو آتش در ارغوان انداخت\nبه بزمگاه چمن دوش مست بگذشتم\tچو از دهان توام غنچه در گمان انداخت\nبنفشه طره مفتول خود گره می‌زد\tصبا حکايت زلف تو در ميان انداخت\nز شرم آن که به روی تو نسبتش کردم\tسمن به دست صبا خاک در دهان انداخت\nمن از ورع می و مطرب نديدمی زين پيش\tهوای مغبچگانم در اين و آن انداخت\nکنون به آب می لعل خرقه می‌شويم\tنصيبه ازل از خود نمی‌توان انداخت\nمگر گشايش حافظ در اين خرابی بود\tکه بخشش ازلش در می مغان انداخت\nجهان به کام من اکنون شود که دور زمان\tمرا به بندگی خواجه جهان انداخت"
	},
	{
		"explanation": "برای رسیدن به آرزوها، هر راهی را امتحان کن و دست از تلاش و کوشش بر ندار تا به نتیجه برسی. هرچند که راه مقصود دور و دراز است اما عاقبت به آرزوی خود می رسی.",
		"poem": "عمريست تا من در طلب هر روز گامی می‌زنم\tدست شفاعت هر زمان در نيک نامی می‌زنم\nبی ماه مهرافروز خود تا بگذرانم روز خود\tدامی به راهی می‌نهم مرغی به دامی می‌زنم\nاورنگ کو گلچهر کو نقش وفا و مهر کو\tحالی من اندر عاشقی داو تمامی می‌زنم\nتا بو که يابم آگهی از سايه سرو سهی\tگلبانگ عشق از هر طرف بر خوش خرامی می‌زنم\nهر چند کان آرام دل دانم نبخشد کام دل\tنقش خيالی می‌کشم فال دوامی می‌زنم\nدانم سر آرد غصه را رنگين برآرد قصه را\tاين آه خون افشان که من هر صبح و شامی می‌زنم\nبا آن که از وی غايبم و از می چو حافظ تايبم\tدر مجلس روحانيان گه گاه جامی می‌زنم"
	},
	{
		"explanation": "رنج و مصیبتی که گرفتار آنی، نتیجه ی اعمال خودت است و پشیمانی سودی ندارد. با امید به آینده کارها برای تو آسان خواهد شد. به تجربه ها و عقل خود اتکا داشته باش و به تواناییهای خود اعتماد کن.",
		"poem": "روشن از پرتو رويت نظری نيست که نيست\tمنت خاک درت بر بصری نيست که نيست\nناظر روی تو صاحب نظرانند آری\tسر گيسوی تو در هيچ سری نيست که نيست\nاشک غماز من ار سرخ برآمد چه عجب\tخجل از کرده خود پرده دری نيست که نيست\nتا به دامن ننشيند ز نسيمش گردی\tسيل خيز از نظرم رهگذری نيست که نيست\nتا دم از شام سر زلف تو هر جا نزنند\tبا صبا گفت و شنيدم سحری نيست که نيست\nمن از اين طالع شوريده برنجم ور نی\tبهره مند از سر کويت دگری نيست که نيست\nاز حيای لب شيرين تو ای چشمه نوش\tغرق آب و عرق اکنون شکری نيست که نيست\nمصلحت نيست که از پرده برون افتد راز\tور نه در مجلس رندان خبری نيست که نيست\nشير در باديه عشق تو روباه شود\tآه از اين راه که در وی خطری نيست که نيست\nآب چشمم که بر او منت خاک در توست\tزير صد منت او خاک دری نيست که نيست\nاز وجودم قدری نام و نشان هست که هست\tور نه از ضعف در آن جا اثری نيست که نيست\nغير از اين نکته که حافظ ز تو ناخشنود است\tدر سراپای وجودت هنری نيست که نيست"
	},
	{
		"explanation": "از دوری و هجران دوستی ملول و ناراحتی. با کمی صبر، مراد تو حاصل می شود. نا امیدی را از خود دور کن. با نشستن و غم خوردن هیچ مشکلی حل نمی شود.",
		"poem": "درآ که در دل خسته توان درآيد باز\tبيا که در تن مرده روان درآيد باز\nبيا که فرقت تو چشم من چنان در بست\tکه فتح باب وصالت مگر گشايد باز\nغمی که چون سپه زنگ ملک دل بگرفت\tز خيل شادی روم رخت زدايد باز\nبه پيش آينه دل هر آن چه می‌دارم\tبجز خيال جمالت نمی‌نمايد باز\nبدان مثل که شب آبستن است روز از تو\tستاره می‌شمرم تا که شب چه زايد باز\nبيا که بلبل مطبوع خاطر حافظ\tبه بوی گلبن وصل تو می‌سرايد باز"
	},
	{
		"explanation": "فرصت را غنیمت بدان تا نادم و پشیمان نگردی. نا امیدی را از خود دور کن. چنانچه چیزی را از دست داده ای به خاطر آن حسرت مخور. زندگی را دریاب.",
		"poem": "شربتی از لب لعلش نچشيديم و برفت\tروی مه پيکر او سير نديديم و برفت\nگويی از صحبت ما نيک به تنگ آمده بود\tبار بربست و به گردش نرسيديم و برفت\nبس که ما فاتحه و حرز يمانی خوانديم\tوز پی اش سوره اخلاص دميديم و برفت\nعشوه دادند که بر ما گذری خواهی کرد\tديدی آخر که چنين عشوه خريديم و برفت\nشد چمان در چمن حسن و لطافت ليکن\tدر گلستان وصالش نچميديم و برفت\nهمچو حافظ همه شب ناله و زاری کرديم\tکای دريغا به وداعش نرسيديم و برفت"
	},
	{
		"explanation": "در طریق دوستی و محبت باید سختی ها و ملامت ها را تحمل کرد. راه رسیدن به هدف ناهموار و سخت است. با صبر و شکیبایی همه ی رنج ها و حسرت ها را می توان از بین برد. نباید سعی و تلاش را رها کنی.",
		"poem": "گر ز دست زلف مشکينت خطايی رفت رفت\tور ز هندوی شما بر ما جفايی رفت رفت\nبرق عشق ار خرمن پشمينه پوشی سوخت سوخت\tجور شاه کامران گر بر گدايی رفت رفت\nدر طريقت رنجش خاطر نباشد می بيار\tهر کدورت را که بينی چون صفايی رفت رفت\nعشقبازی را تحمل بايد ای دل پای دار\tگر ملالی بود بود و گر خطايی رفت رفت\nگر دلی از غمزه دلدار باری برد برد\tور ميان جان و جانان ماجرايی رفت رفت\nاز سخن چينان ملالت‌ها پديد آمد ولی\tگر ميان همنشينان ناسزايی رفت رفت\nعيب حافظ گو مکن واعظ که رفت از خانقاه\tپای آزادی چه بندی گر به جايی رفت رفت"
	},
	{
		"explanation": "دروغ و فریب، عاقبت انسان را رسوا می کند. صفا و صداقت در کارها باعث پیشرفت انسان می شود. مراقب وسوسه ی دشمنان نابکار باش. هوا و هوس را از خود دور کن که تو را به کجراهه می کشاند.",
		"poem": "واعظان کاين جلوه در محراب و منبر می‌کنند\tچون به خلوت می‌روند آن کار ديگر می‌کنند\nمشکلی دارم ز دانشمند مجلس بازپرس\tتوبه فرمايان چرا خود توبه کمتر می‌کنند\nگوييا باور نمی‌دارند روز داوری\tکاين همه قلب و دغل در کار داور می‌کنند\nيا رب اين نودولتان را با خر خودشان نشان\tکاين همه ناز از غلام ترک و استر می‌کنند\nای گدای خانقه برجه که در دير مغان\tمی‌دهند آبی که دل‌ها را توانگر می‌کنند\nحسن بی‌پايان او چندان که عاشق می‌کشد\tزمره ديگر به عشق از غيب سر بر می‌کنند\nبر در ميخانه عشق ای ملک تسبيح گوی\tکاندر آن جا طينت آدم مخمر می‌کنند\nصبحدم از عرش می‌آمد خروشی عقل گفت\tقدسيان گويی که شعر حافظ از بر می‌کنند"
	},
	{
		"explanation": "با همه ی سعی و کوشش به مقصود خود نرسیده ای اما نا امید نباش. با تعمق در گذشته و پیدا کردن نقطه ی ضعف خود می توانی به جبران مافات بپردازی. مشکلی نیست که آسان نشود.",
		"poem": "گداخت جان که شود کار دل تمام و نشد\tبسوختيم در اين آرزوی خام و نشد\nبه لابه گفت شبی مير مجلس تو شوم\tشدم به رغبت خويشش کمين غلام و نشد\nپيام داد که خواهم نشست با رندان\tبشد به رندی و دردی کشيم نام و نشد\nرواست در بر اگر می‌طپد کبوتر دل\tکه ديد در ره خود تاب و پيچ دام و نشد\nبدان هوس که به مستی ببوسم آن لب لعل\tچه خون که در دلم افتاد همچو جام و نشد\nبه کوی عشق منه بی‌دليل راه قدم\tکه من به خويش نمودم صد اهتمام و نشد\nفغان که در طلب گنج نامه مقصود\tشدم خراب جهانی ز غم تمام و نشد\nدريغ و درد که در جست و جوی گنج حضور\tبسی شدم به گدايی بر کرام و نشد\nهزار حيله برانگيخت حافظ از سر فکر\tدر آن هوس که شود آن نگار رام و نشد"
	},
	{
		"explanation": "با همه ی تلاش خود، هنوز به مراد دل نرسیده ای. مراقب باش که دلسرد و نا امید نشوی و دست از مجاهدت و کوشش بر ندار تا به هدف برسی. نا امیدی، بزرگترین آفت زندگی است. ",
		"poem": "مخمور جام عشقم ساقی بده شرابی\tپر کن قدح که بی می مجلس ندارد آبی\nوصف رخ چو ماهش در پرده راست نايد\tمطرب بزن نوايی ساقی بده شرابی\nشد حلقه قامت من تا بعد از اين رقيبت\tزين در دگر نراند ما را به هيچ بابی\nدر انتظار رويت ما و اميدواری\tدر عشوه وصالت ما و خيال و خوابی\nمخمور آن دو چشمم آيا کجاست جامی\tبيمار آن دو لعلم آخر کم از جوابی\nحافظ چه می‌نهی دل تو در خيال خوبان\tکی تشنه سير گردد از لمعه سرابی"
	},
	{
		"explanation": "قدر دوستان خود را بدان. راه رسیدن به مقصود دور و دراز است و صبر و تحمل لازم است. به تنهایی نمی توانی از عهده ی مشکلات برآیی. با دوستان و بزرگان مشورت کن تا از غم تنهایی رها شوی.",
		"poem": "تو همچو صبحی و من شمع خلوت سحرم\tتبسمی کن و جان بين که چون همی‌سپرم\nچنين که در دل من داغ زلف سرکش توست\tبنفشه زار شود تربتم چو درگذرم\nبر آستان مرادت گشاده‌ام در چشم\tکه يک نظر فکنی خود فکندی از نظرم\nچه شکر گويمت ای خيل غم عفاک الله\tکه روز بی‌کسی آخر نمی‌روی ز سرم\nغلام مردم چشمم که با سياه دلی\tهزار قطره ببارد چو درد دل شمرم\nبه هر نظر بت ما جلوه می‌کند ليکن\tکس اين کرشمه نبيند که من همی‌نگرم\nبه خاک حافظ اگر يار بگذرد چون باد\tز شوق در دل آن تنگنا کفن بدرم"
	},
	{
		"explanation": "با ایمان و اراده ای محکم قدم در راه بگذار و به خدا توکل کن. اخلاص داشته باش و از روی هوا و هوس تصمیم نگیر. از مشکلات راه هراسی به دل راه نده. سعی و تلاش را فراموش نکن تا به هدف برسی. ",
		"poem": "دوش رفتم به در ميکده خواب آلوده\tخرقه تردامن و سجاده شراب آلوده\nآمد افسوس کنان مغبچه باده فروش\tگفت بيدار شو ای ره رو خواب آلوده\nشست و شويی کن و آن گه به خرابات خرام\tتا نگردد ز تو اين دير خراب آلوده\nبه هوای لب شيرين پسران چند کنی\tجوهر روح به ياقوت مذاب آلوده\nبه طهارت گذران منزل پيری و مکن\tخلعت شيب چو تشريف شباب آلوده\nپاک و صافی شو و از چاه طبيعت به درآی\tکه صفايی ندهد آب تراب آلوده\nگفتم ای جان جهان دفتر گل عيبی نيست\tکه شود فصل بهار از می ناب آلوده\nآشنايان ره عشق در اين بحر عميق\tغرقه گشتند و نگشتند به آب آلوده\nگفت حافظ لغز و نکته به ياران مفروش\tآه از اين لطف به انواع عتاب آلوده"
	},
	{
		"explanation": "اگر در کاری که در پیش گرفته ای موفق نشدی، نا امید نباش. سرنوشت هر کس را خداوند رقم می زند. هرچه پیش آید خیر است. با اتکای به خداوند تحمل همه ی مصائب و مشکلات آسانتر می شود. خداوند با صابرین است.",
		"poem": "ديدی ای دل که غم عشق دگربار چه کرد\tچون بشد دلبر و با يار وفادار چه کرد\nآه از آن نرگس جادو که چه بازی انگيخت\tآه از آن مست که با مردم هشيار چه کرد\nاشک من رنگ شفق يافت ز بی‌مهری يار\tطالع بی‌شفقت بين که در اين کار چه کرد\nبرقی از منزل ليلی بدرخشيد سحر\tوه که با خرمن مجنون دل افگار چه کرد\nساقيا جام می‌ام ده که نگارنده غيب\tنيست معلوم که در پرده اسرار چه کرد\nآن که پرنقش زد اين دايره مينايی\tکس ندانست که در گردش پرگار چه کرد\nفکر عشق آتش غم در دل حافظ زد و سوخت\tيار ديرينه ببينيد که با يار چه کرد"
	},
	{
		"explanation": "خودبینی و تکبر را رها کن تا بهتر بتوانی در مورد کار خود فکر کنی. با عقل و درایت به کار و تلاش خود ادامه بده. صبور و متکی به ایمان خود باش تا به هدف و مقصود خود برسی.",
		"poem": "سحرگاهان که مخمور شبانه\tگرفتم باده با چنگ و چغانه\nنهادم عقل را ره توشه از می\tز شهر هستيش کردم روانه\nنگار می فروشم عشوه‌ای داد\tکه ايمن گشتم از مکر زمانه\nز ساقی کمان ابرو شنيدم\tکه ای تير ملامت را نشانه\nنبندی زان ميان طرفی کمروار\tاگر خود را ببينی در ميانه\nبرو اين دام بر مرغی دگر نه\tکه عنقا را بلند است آشيانه\nکه بندد طرف وصل از حسن شاهی\tکه با خود عشق بازد جاودانه\nنديم و مطرب و ساقی همه اوست\tخيال آب و گل در ره بهانه\nبده کشتی می تا خوش برانيم\tاز اين دريای ناپيداکرانه\nوجود ما معماييست حافظ\tکه تحقيقش فسون است و فسانه"
	},
	{
		"explanation": "به مراد و مقصود خود خواهی رسید. با دوستان و بزرگان با تجربه چاره اندیشی کن تا با راهنمایی آنها زودتر به مقصود برسی. تردید و شک را از خود دور کن. در راه عشق ثابت قدم و استوار باش.",
		"poem": "گفتم کی ام دهان و لبت کامران کنند\tگفتا به چشم هر چه تو گويی چنان کنند\nگفتم خراج مصر طلب می‌کند لبت\tگفتا در اين معامله کمتر زيان کنند\nگفتم به نقطه دهنت خود که برد راه\tگفت اين حکايتيست که با نکته دان کنند\nگفتم صنم پرست مشو با صمد نشين\tگفتا به کوی عشق هم اين و هم آن کنند\nگفتم هوای ميکده غم می‌برد ز دل\tگفتا خوش آن کسان که دلی شادمان کنند\nگفتم شراب و خرقه نه آيين مذهب است\tگفت اين عمل به مذهب پير مغان کنند\nگفتم ز لعل نوش لبان پير را چه سود\tگفتا به بوسه شکرينش جوان کنند\nگفتم که خواجه کی به سر حجله می‌رود\tگفت آن زمان که مشتری و مه قران کنند\nگفتم دعای دولت او ورد حافظ است\tگفت اين دعا ملايک هفت آسمان کنند"
	},
	{
		"explanation": "صبر و تحمل کن تا رنج ها و مشقت های زندگی به پایان برسد. اگر می خواهی به مراد و آرزوی خود برسی، باید خون دل خوردن ها و مصائب را تحمل کنی. امیدوار باش و به خداوند توکل کن.",
		"poem": "گر تيغ بارد در کوی آن ماه\tگردن نهاديم الحکم لله\nآيين تقوا ما نيز دانيم\tليکن چه چاره با بخت گمراه\nما شيخ و واعظ کمتر شناسيم\tيا جام باده يا قصه کوتاه\nمن رند و عاشق در موسم گل\tآن گاه توبه استغفرالله\nمهر تو عکسی بر ما نيفکند\tآيينه رويا آه از دلت آه\nالصبر مر و العمر فان\tيا ليت شعری حتام القاه\nحافظ چه نالی گر وصل خواهی\tخون بايدت خورد در گاه و بی‌گاه"
	},
	{
		"explanation": "به عهد و پیمان خود پایبند هستی و این بهترین محک برای صداقت و ایمان تو است. اگرچه امروز خود را مغبون می بینی اما در آینده به سعادت و نیکبختی خواهی رسید.",
		"poem": "به غير از آن که بشد دين و دانش از دستم\tبيا بگو که ز عشقت چه طرف بربستم\nاگر چه خرمن عمرم غم تو داد به باد\tبه خاک پای عزيزت که عهد نشکستم\nچو ذره گر چه حقيرم ببين به دولت عشق\tکه در هوای رخت چون به مهر پيوستم\nبيار باده که عمريست تا من از سر امن\tبه کنج عافيت از بهر عيش ننشستم\nاگر ز مردم هشياری ای نصيحتگو\tسخن به خاک ميفکن چرا که من مستم\nچگونه سر ز خجالت برآورم بر دوست\tکه خدمتی به سزا برنيامد از دستم\nبسوخت حافظ و آن يار دلنواز نگفت\tکه مرهمی بفرستم که خاطرش خستم"
	},
	{
		"explanation": "ارزش لحظه های عمر را بدان و آنها را بیهوده به هدر نده. روزگار و اقبال به کام تو است. از عمر خود به بهترین وجه استفاده کن و عاقلانه رفتار کن و مغرور نشو و عمر را به غفلت نگذران.",
		"poem": "کنار آب و پای بيد و طبع شعر و ياری خوش\tمعاشر دلبری شيرين و ساقی گلعذاری خوش\nالا ای دولتی طالع که قدر وقت می‌دانی\tگوارا بادت اين عشرت که داری روزگاری خوش\nهر آن کس را که در خاطر ز عشق دلبری باريست\tسپندی گو بر آتش نه که دارد کار و باری خوش\nعروس طبع را زيور ز فکر بکر می‌بندم\tبود کز دست ايامم به دست افتد نگاری خوش\nشب صحبت غنيمت دان و داد خوشدلی بستان\tکه مهتابی دل افروز است و طرف لاله زاری خوش\nمی‌ای در کاسه چشم است ساقی را بناميزد\tکه مستی می‌کند با عقل و می‌بخشد خماری خوش\nبه غفلت عمر شد حافظ بيا با ما به ميخانه\tکه شنگولان خوش باشت بياموزند کاری خوش"
	},
	{
		"explanation": "راه رسیدن به هدف دور و دراز است و اراده ای محکم می خواهد. دست از سعی و تلاش بر ندار و نا امیدی را به خود راه نده. دعا به درگاه خدا را فراموش نکن تا آرامش روانی داشته باشی. به کمک دوستان خود امیدوار باش.",
		"poem": "من که باشم که بر آن خاطر عاطر گذرم\tلطف‌ها می‌کنی ای خاک درت تاج سرم\nدلبرا بنده نوازيت که آموخت بگو\tکه من اين ظن به رقيبان تو هرگز نبرم\nهمتم بدرقه راه کن ای طاير قدس\tکه دراز است ره مقصد و من نوسفرم\nای نسيم سحری بندگی من برسان\tکه فراموش مکن وقت دعای سحرم\nخرم آن روز کز اين مرحله بربندم بار\tو از سر کوی تو پرسند رفيقان خبرم\nحافظا شايد اگر در طلب گوهر وصل\tديده دريا کنم از اشک و در او غوطه خورم\nپايه نظم بلند است و جهان گير بگو\tتا کند پادشه بحر دهان پرگهرم"
	},
	{
		"explanation": "اگر تلاش بیشتری داشته باشی حتماً به آرزوی خود می رسی. با دوستان با تجربه مشورت کن تا بهتر بتوانی تصمیم بگیری. در امر زندگی با دقت نظر بیشتری بپرداز و همه ی جوانب را بسنج.",
		"poem": "می‌فکن بر صف رندان نظری بهتر از اين\tبر در ميکده می کن گذری بهتر از اين\nدر حق من لبت اين لطف که می‌فرمايد\tسخت خوب است وليکن قدری بهتر از اين\nآن که فکرش گره از کار جهان بگشايد\tگو در اين کار بفرما نظری بهتر از اين\nناصحم گفت که جز غم چه هنر دارد عشق\tبرو ای خواجه عاقل هنری بهتر از اين\nدل بدان رود گرامی چه کنم گر ندهم\tمادر دهر ندارد پسری بهتر از اين\nمن چو گويم که قدح نوش و لب ساقی بوس\tبشنو از من که نگويد دگری بهتر از اين\nکلک حافظ شکرين ميوه نباتيست به چين\tکه در اين باغ نبينی ثمری بهتر از اين"
	},
	{
		"explanation": "به توانایی های ذاتی خود تکیه کن. راه پیشرفت برای تو باز است. با تدبیر و تأمل قدم در راه بگذار و از سد مشکلات بگذر. بیهوده به سخنان بی پایه و اساس اعتماد نکن. به عقل و اراده ی خود ایمان داشته باش.",
		"poem": "ما درس سحر در ره ميخانه نهاديم\tمحصول دعا در ره جانانه نهاديم\nدر خرمن صد زاهد عاقل زند آتش\tاين داغ که ما بر دل ديوانه نهاديم\nسلطان ازل گنج غم عشق به ما داد\tتا روی در اين منزل ويرانه نهاديم\nدر دل ندهم ره پس از اين مهر بتان را\tمهر لب او بر در اين خانه نهاديم\nدر خرقه از اين بيش منافق نتوان بود\tبنياد از اين شيوه رندانه نهاديم\nچون می‌رود اين کشتی سرگشته که آخر\tجان در سر آن گوهر يک دانه نهاديم\nالمنه لله که چو ما بی‌دل و دين بود\tآن را که لقب عاقل و فرزانه نهاديم\nقانع به خيالی ز تو بوديم چو حافظ\tيا رب چه گداهمت و بيگانه نهاديم"
	},
	{
		"explanation": "به آنچه که داری قناعت کن و مغرور نباش. به اندازه ی توانایی های خود زندگی کن تا زندگی خود را پریشان نکنی. با خانواده ی خود مهربان باش و از لحظات زندگی بهره ببر. آنان را با آرزوهای بی پایه و اساس خود در رنج و زحمت نینداز.",
		"poem": "صوفی بيا که خرقه سالوس برکشيم\tوين نقش زرق را خط بطلان به سر کشيم\nنذر و فتوح صومعه در وجه می‌نهيم\tدلق ريا به آب خرابات برکشيم\nفردا اگر نه روضه رضوان به ما دهند\tغلمان ز روضه حور ز جنت به درکشيم\nبيرون جهيم سرخوش و از بزم صوفيان\tغارت کنيم باده و شاهد به بر کشيم\nعشرت کنيم ور نه به حسرت کشندمان\tروزی که رخت جان به جهانی دگر کشيم\nسر خدا که در تتق غيب منزويست\tمستانه‌اش نقاب ز رخسار برکشيم\nکو جلوه‌ای ز ابروی او تا چو ماه نو\tگوی سپهر در خم چوگان زر کشيم\nحافظ نه حد ماست چنين لاف‌ها زدن\tپای از گليم خويش چرا بيشتر کشيم"
	},
	{
		"explanation": "به نیروی اراده و عزم راسخ خود تکیه کن تا به نتیجه ی مطلوب برسی. راه رسیدن به مقصود دشوار و سخت است اما غیر ممکن نیست. اگر آینده نگری و عقل خود را به کار بگیری موفق خواهی شد.",
		"poem": "چو گل هر دم به بويت جامه در تن\tکنم چاک از گريبان تا به دامن\nتنت را ديد گل گويی که در باغ\tچو مستان جامه را بدريد بر تن\nمن از دست غمت مشکل برم جان\tولی دل را تو آسان بردی از من\nبه قول دشمنان برگشتی از دوست\tنگردد هيچ کس دوست دشمن\nتنت در جامه چون در جام باده\tدلت در سينه چون در سيم آهن\nببار ای شمع اشک از چشم خونين\tکه شد سوز دلت بر خلق روشن\nمکن کز سينه‌ام آه جگرسوز\tبرآيد همچو دود از راه روزن\nدلم را مشکن و در پا مينداز\tکه دارد در سر زلف تو مسکن\nچو دل در زلف تو بسته‌ست حافظ\tبدين سان کار او در پا ميفکن"
	},
	{
		"explanation": "مشکلی را که داری زیاد بزرگ و دشوار ندان. سعادت و نیکبختی در انتظار تو است و به مراد و آرزوی خود می رسی.",
		"poem": "همای اوج سعادت به دام ما افتد\tاگر تو را گذری بر مقام ما افتد\nحباب وار براندازم از نشاط کلاه\tاگر ز روی تو عکسی به جام ما افتد\nشبی که ماه مراد از افق شود طالع\tبود که پرتو نوری به بام ما افتد\nبه بارگاه تو چون باد را نباشد بار\tکی اتفاق مجال سلام ما افتد\nچو جان فدای لبش شد خيال می‌بستم\tکه قطره‌ای ز زلالش به کام ما افتد\nخيال زلف تو گفتا که جان وسيله مساز\tکز اين شکار فراوان به دام ما افتد\nبه نااميدی از اين در مرو بزن فالی\tبود که قرعه دولت به نام ما افتد\nز خاک کوی تو هر گه که دم زند حافظ\tنسيم گلشن جان در مشام ما افتد"
	},
	{
		"explanation": "با دوستان مهربان خود صادق و بی ریا باش. هر کس را محرم اسرار خود قرار نده. به سخنان بزرگان و دوستان مطمئن گوش کن و از سختیها و رنج های روزگار مأیوس و نا امید نباش.",
		"poem": "بوی خوش تو هر که ز باد صبا شنيد\tاز يار آشنا سخن آشنا شنيد\nای شاه حسن چشم به حال گدا فکن\tکاين گوش بس حکايت شاه و گدا شنيد\nخوش می‌کنم به باده مشکين مشام جان\tکز دلق پوش صومعه بوی ريا شنيد\nسر خدا که عارف سالک به کس نگفت\tدر حيرتم که باده فروش از کجا شنيد\nيا رب کجاست محرم رازی که يک زمان\tدل شرح آن دهد که چه گفت و چه‌ها شنيد\nاينش سزا نبود دل حق گزار من\tکز غمگسار خود سخن ناسزا شنيد\nمحروم اگر شدم ز سر کوی او چه شد\tاز گلشن زمانه که بوی وفا شنيد\nساقی بيا که عشق ندا می‌کند بلند\tکان کس که گفت قصه ما هم ز ما شنيد\nما باده زير خرقه نه امروز می‌خوريم\tصد بار پير ميکده اين ماجرا شنيد\nما می به بانگ چنگ نه امروز می‌کشيم\tبس دور شد که گنبد چرخ اين صدا شنيد\nپند حکيم محض صواب است و عين خير\tفرخنده آن کسی که به سمع رضا شنيد\nحافظ وظيفه تو دعا گفتن است و بس\tدربند آن مباش که نشنيد يا شنيد"
	},
	{
		"explanation": "در انتخاب دوست و همنشین دقت کن. بیهوده با خودسری و ندانم کاری، هستی خود را تباه نکن. با سعی و کوشش خود می توانی به همه چیز برسی. سعی کن که عاقبت اندیش و موقر باشی و عجولانه تصمیم نگیری. از منیت و تکبر، چیزی غیر از زیان نخواهی دید. شرایط لازم برای کسب نتیجه ی مساعد را دارا هستی. به خودت اعتماد کن.",
		"poem": "صبا تو نکهت آن زلف مشک بو داری\tبه يادگار بمانی که بوی او داری\nدلم که گوهر اسرار حسن و عشق در اوست\tتوان به دست تو دادن گرش نکو داری\nدر آن شمايل مطبوع هيچ نتوان گفت\tجز اين قدر که رقيبان تندخو داری\nنوای بلبلت ای گل کجا پسند افتد\tکه گوش و هوش به مرغان هرزه گو داری\nبه جرعه تو سرم مست گشت نوشت باد\tخود از کدام خم است اين که در سبو داری\nبه سرکشی خود ای سرو جويبار مناز\tکه گر بدو رسی از شرم سر فروداری\nدم از ممالک خوبی چو آفتاب زدن\tتو را رسد که غلامان ماه رو داری\nقبای حسن فروشی تو را برازد و بس\tکه همچو گل همه آيين رنگ و بو داری\nز کنج صومعه حافظ مجوی گوهر عشق\tقدم برون نه اگر ميل جست و جو داری"
	},
	{
		"explanation": "بخت و اقبال مساعد به تو روی آورده است. از موقعیت ها به بهترین نحو استفاده کن. مغرور نباش زیرا ممکن است عقل و اندیشه ی تو را از بین ببرد و گمراه شوی. غفلت نکن.",
		"poem": "ساقی حديث سرو و گل و لاله می‌رود\tوين بحث با ثلاثه غساله می‌رود\nمی ده که نوعروس چمن حد حسن يافت\tکار اين زمان ز صنعت دلاله می‌رود\nشکرشکن شوند همه طوطيان هند\tزين قند پارسی که به بنگاله می‌رود\nطی مکان ببين و زمان در سلوک شعر\tکاين طفل يک شبه ره يک ساله می‌رود\nآن چشم جادوانه عابدفريب بين\tکش کاروان سحر ز دنباله می‌رود\nاز ره مرو به عشوه دنيا که اين عجوز\tمکاره می‌نشيند و محتاله می‌رود\nباد بهار می‌وزد از گلستان شاه\tو از ژاله باده در قدح لاله می‌رود\nحافظ ز شوق مجلس سلطان غياث دين\tغافل مشو که کار تو از ناله می‌رود"
	},
	{
		"explanation": "با ریا و حیله به مقصود نخواهی رسید. سعی کن با مردم بی غل و غش و صادق باشی. حقیقت هرگز پنهان نمی ماند و حیله گر و دروغ گو سرانجام رسوا خواهند شد. دوستان را فریب نده. عشق بی ریای خود را نثار خانواده کن تا به آسایش و اطمینان برسی.",
		"poem": "صوفی نهاد دام و سر حقه باز کرد\tبنياد مکر با فلک حقه باز کرد\nبازی چرخ بشکندش بيضه در کلاه\tزيرا که عرض شعبده با اهل راز کرد\nساقی بيا که شاهد رعنای صوفيان\tديگر به جلوه آمد و آغاز ناز کرد\nاين مطرب از کجاست که ساز عراق ساخت\tو آهنگ بازگشت به راه حجاز کرد\nای دل بيا که ما به پناه خدا رويم\tزان چه آستين کوته و دست دراز کرد\nصنعت مکن که هر که محبت نه راست باخت\tعشقش به روی دل در معنی فراز کرد\nفردا که پيشگاه حقيقت شود پديد\tشرمنده ره روی که عمل بر مجاز کرد\nای کبک خوش خرام کجا می‌روی بايست\tغره مشو که گربه زاهد نماز کرد\nحافظ مکن ملامت رندان که در ازل\tما را خدا ز زهد ريا بی‌نياز کرد"
	},
	{
		"explanation": "احساس می کنی که به آرزوی خود نخواهی رسید اما این افکار مأیوس کننده را از خود دور کن. به ظاهر دنیا توجه نکن. روی خوش دنیا عاقبت به کام تو خواهد چرخید به شرط آنکه صبر کنی و ناامید نباشی.",
		"poem": "يک دو جامم دی سحرگه اتفاق افتاده بود\tو از لب ساقی شرابم در مذاق افتاده بود\nاز سر مستی دگر با شاهد عهد شباب\tرجعتی می‌خواستم ليکن طلاق افتاده بود\nدر مقامات طريقت هر کجا کرديم سير\tعافيت را با نظربازی فراق افتاده بود\nساقيا جام دمادم ده که در سير طريق\tهر که عاشق وش نيامد در نفاق افتاده بود\nای معبر مژده‌ای فرما که دوشم آفتاب\tدر شکرخواب صبوحی هم وثاق افتاده بود\nنقش می‌بستم که گيرم گوشه‌ای زان چشم مست\tطاقت و صبر از خم ابروش طاق افتاده بود\nگر نکردی نصرت دين شاه يحيی از کرم\tکار ملک و دين ز نظم و اتساق افتاده بود\nحافظ آن ساعت که اين نظم پريشان می‌نوشت\tطاير فکرش به دام اشتياق افتاده بود"
	},
	{
		"explanation": "همه ی سیاهی ها و تباهی ها از بین خواهد رفت. از دوستان ریاکار در رنج و عذاب به سر می بری اما با صداقت و صفای دل و ایمان، زندگی خوبی خواهی داشت.",
		"poem": "روزه يک سو شد و عيد آمد و دل‌ها برخاست\tمی ز خمخانه به جوش آمد و می بايد خواست\nنوبه زهدفروشان گران جان بگذشت\tوقت رندی و طرب کردن رندان پيداست\nچه ملامت بود آن را که چنين باده خورد\tاين چه عيب است بدين بی‌خردی وين چه خطاست\nباده نوشی که در او روی و ريايی نبود\tبهتر از زهدفروشی که در او روی و رياست\nما نه رندان رياييم و حريفان نفاق\tآن که او عالم سر است بدين حال گواست\nفرض ايزد بگذاريم و به کس بد نکنيم\tوان چه گويند روا نيست نگوييم رواست\nچه شود گر من و تو چند قدح باده خوريم\tباده از خون رزان است نه از خون شماست\nاين چه عيب است کز آن عيب خلل خواهد بود\tور بود نيز چه شد مردم بی‌عيب کجاست"
	},
	{
		"explanation": "صبر و شکیبایی و توکل به خداوند راه گشای تو است. به آنچه که داری قناعت کن تا رنج بیهوده نبری. لطف و کرم خداوند با قناعتگران است. مال و ثروت دنیا ناپایدار و فانی است.",
		"poem": "آن که رخسار تو را رنگ گل و نسرين داد\tصبر و آرام تواند به من مسکين داد\nوان که گيسوی تو را رسم تطاول آموخت\tهم تواند کرمش داد من غمگين داد\nمن همان روز ز فرهاد طمع ببريدم\tکه عنان دل شيدا به لب شيرين داد\nگنج زر گر نبود کنج قناعت باقيست\tآن که آن داد به شاهان به گدايان اين داد\nخوش عروسيست جهان از ره صورت ليکن\tهر که پيوست بدو عمر خودش کاوين داد\nبعد از اين دست من و دامن سرو و لب جوی\tخاصه اکنون که صبا مژده فروردين داد\nدر کف غصه دوران دل حافظ خون شد\tاز فراق رخت ای خواجه قوام الدين داد"
	},
	{
		"explanation": "دوست یکرنگ و صدیق، بهترین نعمت دنیا است. دوستان خوب دیر به دست می آیند و زود از دست خواهند رفت، بنابراین مراقب باش تا با غرور و خودپسندی، دوستان را از خود نرنجانی زیرا در زندگی به وجود آنها نیاز خواهی داشت.",
		"poem": "مقام امن و می بی‌غش و رفيق شفيق\tگرت مدام ميسر شود زهی توفيق\nجهان و کار جهان جمله هيچ بر هيچ است\tهزار بار من اين نکته کرده‌ام تحقيق\nدريغ و درد که تا اين زمان ندانستم\tکه کيميای سعادت رفيق بود رفيق\nبه ممنی رو و فرصت شمر غنيمت وقت\tکه در کمينگه عمرند قاطعان طريق\nبيا که توبه ز لعل نگار و خنده جام\tحکايتيست که عقلش نمی‌کند تصديق\nاگر چه موی ميانت به چون منی نرسد\tخوش است خاطرم از فکر اين خيال دقيق\nحلاوتی که تو را در چه زنخدان است\tبه کنه آن نرسد صد هزار فکر عميق\nاگر به رنگ عقيقی شد اشک من چه عجب\tکه مهر خاتم لعل تو هست همچو عقيق\nبه خنده گفت که حافظ غلام طبع توام\tببين که تا به چه حدم همی‌کند تحميق"
	},
	{
		"explanation": "از اشتباهات گذشته پند بگیر. هر شکستی مقدمه ی پیروزی است. عقل و دانش تنها کافی نیست، بلکه تجربه و ایمان هم لازمه ی کار است. با توکل به خدا در کارها کوشش کن تا به هدف برسی.",
		"poem": "سال‌ها دفتر ما در گرو صهبا بود\tرونق ميکده از درس و دعای ما بود\nنيکی پير مغان بين که چو ما بدمستان\tهر چه کرديم به چشم کرمش زيبا بود\nدفتر دانش ما جمله بشوييد به می\tکه فلک ديدم و در قصد دل دانا بود\nاز بتان آن طلب ار حسن شناسی ای دل\tکاين کسی گفت که در علم نظر بينا بود\nدل چو پرگار به هر سو دورانی می‌کرد\tو اندر آن دايره سرگشته پابرجا بود\nمطرب از درد محبت عملی می‌پرداخت\tکه حکيمان جهان را مژه خون پالا بود\nمی‌شکفتم ز طرب زان که چو گل بر لب جوی\tبر سرم سايه آن سرو سهی بالا بود\nپير گلرنگ من اندر حق ازرق پوشان\tرخصت خبث نداد ار نه حکايت‌ها بود\nقلب اندوده حافظ بر او خرج نشد\tکاين معامل به همه عيب نهان بينا بود"
	},
	{
		"explanation": "حقیقت و هدف از تو دور نیست فقط باید بصیر و آگاه باشی و هوشیارانه عمل کنی. در راه عشق به پیروزی خواهی رسید به شرط آنکه اخلاص داشته باشی و دروغ و ریا را از خود دور کنی.",
		"poem": "به سر جام جم آن گه نظر توانی کرد\tکه خاک ميکده کحل بصر توانی کرد\nمباش بی می و مطرب که زير طاق سپهر\tبدين ترانه غم از دل به در توانی کرد\nگل مراد تو آن گه نقاب بگشايد\tکه خدمتش چو نسيم سحر توانی کرد\nگدايی در ميخانه طرفه اکسيريست\tگر اين عمل بکنی خاک زر توانی کرد\nبه عزم مرحله عشق پيش نه قدمی\tکه سودها کنی ار اين سفر توانی کرد\nتو کز سرای طبيعت نمی‌روی بيرون\tکجا به کوی طريقت گذر توانی کرد\nجمال يار ندارد نقاب و پرده ولی\tغبار ره بنشان تا نظر توانی کرد\nبيا که چاره ذوق حضور و نظم امور\tبه فيض بخشی اهل نظر توانی کرد\nولی تو تا لب معشوق و جام می خواهی\tطمع مدار که کار دگر توانی کرد\nدلا ز نور هدايت گر آگهی يابی\tچو شمع خنده زنان ترک سر توانی کرد\nگر اين نصيحت شاهانه بشنوی حافظ\tبه شاهراه حقيقت گذر توانی کرد"
	},
	{
		"explanation": "منتظر پیامی از دوست و محبوب خود هستی. به زودی مرادت حاصل می شود. دوست به صداقت و سادگی تو نظر دارد. سعی کن تکبر و ریا را رها کنی تا به هدف خود برسی. رقیبان زیادی داری. نا امید نباش. آنکه ایمان داشته باشد پیروز است.",
		"poem": "آن کس که به دست جام دارد\tسلطانی جم مدام دارد\nآبی که خضر حيات از او يافت\tدر ميکده جو که جام دارد\nسررشته جان به جام بگذار\tکاين رشته از او نظام دارد\nما و می و زاهدان و تقوا\tتا يار سر کدام دارد\nبيرون ز لب تو ساقيا نيست\tدر دور کسی که کام دارد\nنرگس همه شيوه‌های مستی\tاز چشم خوشت به وام دارد\nذکر رخ و زلف تو دلم را\tورديست که صبح و شام دارد\nبر سينه ريش دردمندان\tلعلت نمکی تمام دارد\nدر چاه ذقن چو حافظ ای جان\tحسن تو دو صد غلام دارد"
	},
	{
		"explanation": "نا امید و مأیوس نباش. تحمل رنج و زحمت، عاقبت انسان را به هدف خود می رساند. به تنهایی نمی توانی با مشکلات دست و پنجه نرم کنی. بهتر است که با دوستان مشفق راز خود را در میان بگذاری و از آنان چاره جویی کنی. صبور و مقاوم باش و از رویارویی با مشکلات شانه خالی نکن. به خدا توکل کن که گفته اند پایان شب سیاه، سپیدی است.",
		"poem": "سينه مالامال درد است ای دريغا مرهمی\tدل ز تنهايی به جان آمد خدا را همدمی\nچشم آسايش که دارد از سپهر تيزرو\tساقيا جامی به من ده تا بياسايم دمی\nزيرکی را گفتم اين احوال بين خنديد و گفت\tصعب روزی بوالعجب کاری پريشان عالمی\nسوختم در چاه صبر از بهر آن شمع چگل\tشاه ترکان فارغ است از حال ما کو رستمی\nدر طريق عشقبازی امن و آسايش بلاست\tريش باد آن دل که با درد تو خواهد مرهمی\nاهل کام و ناز را در کوی رندی راه نيست\tره روی بايد جهان سوزی نه خامی بی‌غمی\nآدمی در عالم خاکی نمی‌آيد به دست\tعالمی ديگر ببايد ساخت و از نو آدمی\nخيز تا خاطر بدان ترک سمرقندی دهيم\tکز نسيمش بوی جوی موليان آيد همی\nگريه حافظ چه سنجد پيش استغنای عشق\tکاندر اين دريا نمايد هفت دريا شبنمی"
	},
	{
		"explanation": "زندگی بر وفق مراد تو می چرخد و به آرزوهای خود می رسی. در امر زندگی کاملاً موفق خواهی بود. از حسودان و ریاکاران دوری کن. نسبت به دیگران مغرور نباش تا نعمت و سعادت تو پایدار و مداوم باشد.",
		"poem": "عيشم مدام است از لعل دلخواه\tکارم به کام است الحمدلله\nای بخت سرکش تنگش به بر کش\tگه جام زر کش گه لعل دلخواه\nما را به رندی افسانه کردند\tپيران جاهل شيخان گمراه\nاز دست زاهد کرديم توبه\tو از فعل عابد استغفرالله\nجانا چه گويم شرح فراقت\tچشمی و صد نم جانی و صد آه\nکافر مبيناد اين غم که ديده‌ست\tاز قامتت سرو از عارضت ماه\nشوق لبت برد از ياد حافظ\tدرس شبانه ورد سحرگاه"
	},
	{
		"explanation": "رنج و زحمت هایی که در راه رسیدن به آرزویت تحمل کرده ای مثمر ثمر خواهد شد و به آرزویت خواهی رسید. خدا را فراموش نکن تا لطف و عنایت او همیشه شامل حال تو باشد.",
		"poem": "نسيم باد صبا دوشم آگهی آورد\tکه روز محنت و غم رو به کوتهی آورد\nبه مطربان صبوحی دهيم جامه چاک\tبدين نويد که باد سحرگهی آورد\nبيا بيا که تو حور بهشت را رضوان\tدر اين جهان ز برای دل رهی آورد\nهمی‌رويم به شيراز با عنايت بخت\tزهی رفيق که بختم به همرهی آورد\nبه جبر خاطر ما کوش کاين کلاه نمد\tبسا شکست که با افسر شهی آورد\nچه ناله‌ها که رسيد از دلم به خرمن ماه\tچو ياد عارض آن ماه خرگهی آورد\nرساند رايت منصور بر فلک حافظ\tکه التجا به جناب شهنشهی آورد"
	},
	{
		"explanation": "به زودی به آرزوی خود خواهی رسید. خداوند را سپاسگزار باش. مراقب باش پیروزی، تو را دچار غرور و تکبر ننماید. همچنان با اراده و محکم باش تا پیروزی تو مستدام و پایدار باشد.",
		"poem": "ستاره‌ای بدرخشيد و ماه مجلس شد\tدل رميده ما را رفيق و مونس شد\nنگار من که به مکتب نرفت و خط ننوشت\tبه غمزه مسله آموز صد مدرس شد\nبه بوی او دل بيمار عاشقان چو صبا\tفدای عارض نسرين و چشم نرگس شد\nبه صدر مصطبه‌ام می‌نشاند اکنون دوست\tگدای شهر نگه کن که مير مجلس شد\nخيال آب خضر بست و جام اسکندر\tبه جرعه نوشی سلطان ابوالفوارس شد\nطربسرای محبت کنون شود معمور\tکه طاق ابروی يار منش مهندس شد\nلب از ترشح می پاک کن برای خدا\tکه خاطرم به هزاران گنه موسوس شد\nکرشمه تو شرابی به عاشقان پيمود\tکه علم بی‌خبر افتاد و عقل بی‌حس شد\nچو زر عزيز وجود است نظم من آری\tقبول دولتيان کيميای اين مس شد\nز راه ميکده ياران عنان بگردانيد\tچرا که حافظ از اين راه رفت و مفلس شد"
	},
	{
		"explanation": "از شخصی توقع کمک و یاری داری اما برای رسیدن به هدف باید به خود متکی باشی و به خاطر رسیدن به مقصود شخصیت و عزت نفس را پایمال نکنی. نسبت به دیگران بی اعتنا نباش و در رفع مشکلات آنها بکوش.",
		"poem": "مردم ديده ما جز به رخت ناظر نيست\tدل سرگشته ما غير تو را ذاکر نيست\nاشکم احرام طواف حرمت می‌بندد\tگر چه از خون دل ريش دمی طاهر نيست\nبسته دام و قفس باد چو مرغ وحشی\tطاير سدره اگر در طلبت طاير نيست\nعاشق مفلس اگر قلب دلش کرد نثار\tمکنش عيب که بر نقد روان قادر نيست\nعاقبت دست بدان سرو بلندش برسد\tهر که را در طلبت همت او قاصر نيست\nاز روان بخشی عيسی نزنم دم هرگز\tزان که در روح فزايی چو لبت ماهر نيست\nمن که در آتش سودای تو آهی نزنم\tکی توان گفت که بر داغ دلم صابر نيست\nروز اول که سر زلف تو ديدم گفتم\tکه پريشانی اين سلسله را آخر نيست\nسر پيوند تو تنها نه دل حافظ راست\tکيست آن کش سر پيوند تو در خاطر نيست"
	},
	{
		"explanation": "آرزوهای دور و درازی داری و خود را نیازمند به دیگران می بینی اما عاقبت هر سختی گشایش و راحتی است. بهتر است با توجه به نیازمندی های خود زندگی و آرزوهای دست نیافتنی را رها کنی.",
		"poem": "ای فروغ ماه حسن از روی رخشان شما\tآب روی خوبی از چاه زنخدان شما\nعزم ديدار تو دارد جان بر لب آمده\tبازگردد يا برآيد چيست فرمان شما\nکس به دور نرگست طرفی نبست از عافيت\tبه که نفروشند مستوری به مستان شما\nبخت خواب آلود ما بيدار خواهد شد مگر\tزان که زد بر ديده آبی روی رخشان شما\nبا صبا همراه بفرست از رخت گلدسته‌ای\tبو که بويی بشنويم از خاک بستان شما\nعمرتان باد و مراد ای ساقيان بزم جم\tگر چه جام ما نشد پرمی به دوران شما\nدل خرابی می‌کند دلدار را آگه کنيد\tزينهار ای دوستان جان من و جان شما\nکی دهد دست اين غرض يا رب که همدستان شوند\tخاطر مجموع ما زلف پريشان شما\nدور دار از خاک و خون دامن چو بر ما بگذری\tکاندر اين ره کشته بسيارند قربان شما\nای صبا با ساکنان شهر يزد از ما بگو\tکای سر حق ناشناسان گوی چوگان شما\nگر چه دوريم از بساط قرب همت دور نيست\tبنده شاه شماييم و ثناخوان شما\nای شهنشاه بلنداختر خدا را همتی\tتا ببوسم همچو اختر خاک ايوان شما\nمی‌کند حافظ دعايی بشنو آمينی بگو\tروزی ما باد لعل شکرافشان شما"
	},
	{
		"explanation": "با نشستن و دست روی دست گذاشتن، نتیجه ای حاصل نمی شود. بهتر است که به تلاش های خود ادامه بدهی. روزگار را سخت نگیر و خوش باش. قناعت بهترین داروی هر دردی است.",
		"poem": "بگذار تا ز شارع ميخانه بگذريم\tکز بهر جرعه‌ای همه محتاج اين دريم\nروز نخست چون دم رندی زديم و عشق\tشرط آن بود که جز ره آن شيوه نسپريم\nجايی که تخت و مسند جم می‌رود به باد\tگر غم خوريم خوش نبود به که می‌خوريم\nتا بو که دست در کمر او توان زدن\tدر خون دل نشسته چو ياقوت احمريم\nواعظ مکن نصيحت شوريدگان که ما\tبا خاک کوی دوست به فردوس ننگريم\nچون صوفيان به حالت و رقصند مقتدا\tما نيز هم به شعبده دستی برآوريم\nاز جرعه تو خاک زمين در و لعل يافت\tبيچاره ما که پيش تو از خاک کمتريم\nحافظ چو ره به کنگره کاخ وصل نيست\tبا خاک آستانه اين در به سر بريم"
	},
	{
		"explanation": "فرصت های زندگی را غنیمت بدان و خوش باش. زندگی خانوادگی خود را به خاطر مسائل پوچ خراب نکن. در زندگی با احتیاط باش و قبل از هر کار، با دقت جوانب آن را بسنج.",
		"poem": "صبح است ساقيا قدحی پرشراب کن\tدور فلک درنگ ندارد شتاب کن\nزان پيشتر که عالم فانی شود خراب\tما را ز جام باده گلگون خراب کن\nخورشيد می ز مشرق ساغر طلوع کرد\tگر برگ عيش می‌طلبی ترک خواب کن\nروزی که چرخ از گل ما کوزه‌ها کند\tزنهار کاسه سر ما پرشراب کن\nما مرد زهد و توبه و طامات نيستيم\tبا ما به جام باده صافی خطاب کن\nکار صواب باده پرستيست حافظا\tبرخيز و عزم جزم به کار صواب کن"
	},
	{
		"explanation": "زمان را بیهوده از دست نده. فرصتها را غنیمت بدان و بیهوده به دنبال عیبجویی نباش. کمی اراده داشته باش  و با دیگران مشورت کن تا بهتر بتوانی تصمیم بگیری.",
		"poem": "حسب حالی ننوشتی و شد ايامی چند\tمحرمی کو که فرستم به تو پيغامی چند\nما بدان مقصد عالی نتوانيم رسيد\tهم مگر پيش نهد لطف شما گامی چند\nچون می از خم به سبو رفت و گل افکند نقاب\tفرصت عيش نگه دار و بزن جامی چند\nقند آميخته با گل نه علاج دل ماست\tبوسه‌ای چند برآميز به دشنامی چند\nزاهد از کوچه رندان به سلامت بگذر\tتا خرابت نکند صحبت بدنامی چند\nعيب می جمله چو گفتی هنرش نيز بگو\tنفی حکمت مکن از بهر دل عامی چند\nای گدايان خرابات خدا يار شماست\tچشم انعام مداريد ز انعامی چند\nپير ميخانه چه خوش گفت به دردی کش خويش\tکه مگو حال دل سوخته با خامی چند\nحافظ از شوق رخ مهر فروغ تو بسوخت\tکامگارا نظری کن سوی ناکامی چند"
	},
	{
		"explanation": "احساس می کنی از هدف و مقصود خود دور شده ای و یا عزیزی نسبت به تو کم توجهی می کند. انتظار و امیدواری، مقصود تو را حاصل می کند. نگرانی را از خود دور کن.",
		"poem": "ياد باد آن که ز ما وقت سفر ياد نکرد\tبه وداعی دل غمديده ما شاد نکرد\nآن جوان بخت که می‌زد رقم خير و قبول\tبنده پير ندانم ز چه آزاد نکرد\nکاغذين جامه به خوناب بشويم که فلک\tرهنمونيم به پای علم داد نکرد\nدل به اميد صدايی که مگر در تو رسد\tناله‌ها کرد در اين کوه که فرهاد نکرد\nسايه تا بازگرفتی ز چمن مرغ سحر\tآشيان در شکن طره شمشاد نکرد\nشايد ار پيک صبا از تو بياموزد کار\tزان که چالاکتر از اين حرکت باد نکرد\nکلک مشاطه صنعش نکشد نقش مراد\tهر که اقرار بدين حسن خداداد نکرد\nمطربا پرده بگردان و بزن راه عراق\tکه بدين راه بشد يار و ز ما ياد نکرد\nغزليات عراقيست سرود حافظ\tکه شنيد اين ره دلسوز که فرياد نکرد"
	},
	{
		"explanation": "اگر به خدا ایمان داشته باشی همه ی غمها و رنجها را می توانی تحمل کنی. در کنار شادی ها، رنج و غم نیز وجود دارد. از کینه ی حسودان نرنج و سعی کن که با عقل و درایت با آن برخورد کنی. به ایمان و عقل خود تکیه کن.",
		"poem": "مرا مهر سيه چشمان ز سر بيرون نخواهد شد\tقضای آسمان است اين و ديگرگون نخواهد شد\nرقيب آزارها فرمود و جای آشتی نگذاشت\tمگر آه سحرخيزان سوی گردون نخواهد شد\nمرا روز ازل کاری بجز رندی نفرمودند\tهر آن قسمت که آن جا رفت از آن افزون نخواهد شد\nخدا را محتسب ما را به فرياد دف و نی بخش\tکه ساز شرع از اين افسانه بی‌قانون نخواهد شد\nمجال من همين باشد که پنهان عشق او ورزم\tکنار و بوس و آغوشش چه گويم چون نخواهد شد\nشراب لعل و جای امن و يار مهربان ساقی\tدلا کی به شود کارت اگر اکنون نخواهد شد\nمشوی ای ديده نقش غم ز لوح سينه حافظ\tکه زخم تيغ دلدار است و رنگ خون نخواهد شد"
	},
	{
		"explanation": "سختی ها و مرارت ها را آسان بگیر تا در زندگی شاهد مقصود را در بر بگیری. فروتن باش تا سربلند شوی. هیچ راحتی بدون تحمل سختی و تلاش بدست نمی آید، بنابراین زندگی بهتر در سایه تلاش و کوشش است.",
		"poem": "شکفته شد گل حمرا و گشت بلبل مست\tصلای سرخوشی ای صوفيان باده پرست\nاساس توبه که در محکمی چو سنگ نمود\tببين که جام زجاجی چه طرفه‌اش بشکست\nبيار باده که در بارگاه استغنا\tچه پاسبان و چه سلطان چه هوشيار و چه مست\nاز اين رباط دودر چون ضرورت است رحيل\tرواق و طاق معيشت چه سربلند و چه پست\nمقام عيش ميسر نمی‌شود بی‌رنج\tبلی به حکم بلا بسته‌اند عهد الست\nبه هست و نيست مرنجان ضمير و خوش می‌باش\tکه نيستيست سرانجام هر کمال که هست\nشکوه آصفی و اسب باد و منطق طير\tبه باد رفت و از او خواجه هيچ طرف نبست\nبه بال و پر مرو از ره که تير پرتابی\tهوا گرفت زمانی ولی به خاک نشست\nزبان کلک تو حافظ چه شکر آن گويد\tکه گفته سخنت می‌برند دست به دست"
	},
	{
		"explanation": "هیچ خواسته ای بدون سعی و کوشش به دست نمی آید. انسان نباید از شکست ها نا امید و مأیوس شود بلکه باید عزم خود را جزم کند. با نشستن و آه و ناله کشیدن و دست روی دست گذاشتن هیچ کاری صورت نمی پذیرد. اراده کن و دوباره از صفر شروع کن. مطمئناً به خواسته ی خود خواهی رسید.",
		"poem": "قتل اين خسته به شمشير تو تقدير نبود\tور نه هيچ از دل بی‌رحم تو تقصير نبود\nمن ديوانه چو زلف تو رها می‌کردم\tهيچ لايقترم از حلقه زنجير نبود\nيا رب اين آينه حسن چه جوهر دارد\tکه در او آه مرا قوت تاثير نبود\nسر ز حسرت به در ميکده‌ها برگردم\tچون شناسای تو در صومعه يک پير نبود\nنازنينتر ز قدت در چمن ناز نرست\tخوشتر از نقش تو در عالم تصوير نبود\nتا مگر همچو صبا باز به کوی تو رسم\tحاصلم دوش بجز ناله شبگير نبود\nآن کشيدم ز تو ای آتش هجران که چو شمع\tجز فنای خودم از دست تو تدبير نبود\nآيتی بود عذاب انده حافظ بی تو\tکه بر هيچ کسش حاجت تفسير نبود"
	},
	{
		"explanation": "به دوستان ریاکار و ظاهر الصلاح متکی نباش. هرچه می خواهی از خدا بخواه. دشمنان و حسودان را بشناس و همه ی جوانب کار را بسنج. پس از کسب اطمینان، شروع به کار کن.",
		"poem": "آنان که خاک را به نظر کيميا کنند\tآيا بود که گوشه چشمی به ما کنند\nدردم نهفته به ز طبيبان مدعی\tباشد که از خزانه غيبم دوا کنند\nمعشوق چون نقاب ز رخ در نمی‌کشد\tهر کس حکايتی به تصور چرا کنند\nچون حسن عاقبت نه به رندی و زاهديست\tآن به که کار خود به عنايت رها کنند\nبی معرفت مباش که در من يزيد عشق\tاهل نظر معامله با آشنا کنند\nحالی درون پرده بسی فتنه می‌رود\tتا آن زمان که پرده برافتد چه‌ها کنند\nگر سنگ از اين حديث بنالد عجب مدار\tصاحب دلان حکايت دل خوش ادا کنند\nمی خور که صد گناه ز اغيار در حجاب\tبهتر ز طاعتی که به روی و ريا کنند\nپيراهنی که آيد از او بوی يوسفم\tترسم برادران غيورش قبا کنند\nبگذر به کوی ميکده تا زمره حضور\tاوقات خود ز بهر تو صرف دعا کنند\nپنهان ز حاسدان به خودم خوان که منعمان\tخير نهان برای رضای خدا کنند\nحافظ دوام وصل ميسر نمی‌شود\tشاهان کم التفات به حال گدا کنند"
	},
	{
		"explanation": "در راه دوستی و عشق، شک و تردید به خود راه نده. دوستان مشفق را از خود نرنجان. بر گذشته حسرت نخور و به آینده فکر کن تا آن را بهتر و مطابق میل خود بسازی.",
		"poem": "ياد باد آن که نهانت نظری با ما بود\tرقم مهر تو بر چهره ما پيدا بود\nياد باد آن که چو چشمت به عتابم می‌کشت\tمعجز عيسويت در لب شکرخا بود\nياد باد آن که صبوحی زده در مجلس انس\tجز من و يار نبوديم و خدا با ما بود\nياد باد آن که رخت شمع طرب می‌افروخت\tوين دل سوخته پروانه ناپروا بود\nياد باد آن که در آن بزمگه خلق و ادب\tآن که او خنده مستانه زدی صهبا بود\nياد باد آن که چو ياقوت قدح خنده زدی\tدر ميان من و لعل تو حکايت‌ها بود\nياد باد آن که نگارم چو کمر بربستی\tدر رکابش مه نو پيک جهان پيما بود\nياد باد آن که خرابات نشين بودم و مست\tوآنچه در مسجدم امروز کم است آن جا بود\nياد باد آن که به اصلاح شما می‌شد راست\tنظم هر گوهر ناسفته که حافظ را بود"
	},
	{
		"explanation": "اگر در کاری که در پیش داری، چندان موفق نشده ای، با بازنگری در اعمال و رفتار گذشته ی خود می توانی نقاط ضعف خود را برطرف کنی. صبور باش و خود را نباز. گمان نکن که دنیا به آخر رسیده است. با توکل به خدا و اراده ی خود و تجربه ی دوستان، دوباره شروع به کار کن. حتماً به نتیجه ی مطلوب خواهی رسید.",
		"poem": "ما بدين در نه پی حشمت و جاه آمده‌ايم\tاز بد حادثه اين جا به پناه آمده‌ايم\nره رو منزل عشقيم و ز سرحد عدم\tتا به اقليم وجود اين همه راه آمده‌ايم\nسبزه خط تو ديديم و ز بستان بهشت\tبه طلبکاری اين مهرگياه آمده‌ايم\nبا چنين گنج که شد خازن او روح امين\tبه گدايی به در خانه شاه آمده‌ايم\nلنگر حلم تو ای کشتی توفيق کجاست\tکه در اين بحر کرم غرق گناه آمده‌ايم\nآبرو می‌رود ای ابر خطاپوش ببار\tکه به ديوان عمل نامه سياه آمده‌ايم\nحافظ اين خرقه پشمينه مينداز که ما\tاز پی قافله با آتش آه آمده‌ايم"
	},
	{
		"explanation": "به خود تکیه کن و از توانمندی خود استفاده ببر. از دوستان و همنشینان بد و گمراه دوری کن تا به تو ضربه نزنند. از ریاکاران بپرهیز تا بیشتر از این دچار صدمه و زیان نشوی. به خداوند امیدوار باش و به او توکل کن سپس به کار و تلاش بپرداز تا به هدف برسی. واقع بین باش و آرزوهای خود را با واقعیات زندگیت تطابق بده.",
		"poem": "سلامی چو بوی خوش آشنايی\tبدان مردم ديده روشنايی\nدرودی چو نور دل پارسايان\tبدان شمع خلوتگه پارسايی\nنمی‌بينم از همدمان هيچ بر جای\tدلم خون شد از غصه ساقی کجايی\nز کوی مغان رخ مگردان که آن جا\tفروشند مفتاح مشکل گشايی\nعروس جهان گر چه در حد حسن است\tز حد می‌برد شيوه بی‌وفايی\nدل خسته من گرش همتی هست\tنخواهد ز سنگين دلان موميايی\nمی صوفی افکن کجا می‌فروشند\tکه در تابم از دست زهد ريايی\nرفيقان چنان عهد صحبت شکستند\tکه گويی نبوده‌ست خود آشنايی\nمرا گر تو بگذاری ای نفس طامع\tبسی پادشايی کنم در گدايی\nبياموزمت کيميای سعادت\tز همصحبت بد جدايی جدايی\nمکن حافظ از جور دوران شکايت\tچه دانی تو ای بنده کار خدايی"
	},
	{
		"explanation": "عزیزی را از دست داده ای. هدف و آرزوی خود را گم کرده ای. بیهوده غمگین نباش و واقعیت ها را بپذیر و به آنچه داری رضایت بده و قانع باش. اسیر احساسات خود نباش که نتیجه ای ندارد.",
		"poem": "شنيده‌ام سخنی خوش که پير کنعان گفت\tفراق يار نه آن می‌کند که بتوان گفت\nحديث هول قيامت که گفت واعظ شهر\tکنايتيست که از روزگار هجران گفت\nنشان يار سفرکرده از که پرسم باز\tکه هر چه گفت بريد صبا پريشان گفت\nفغان که آن مه نامهربان مهرگسل\tبه ترک صحبت ياران خود چه آسان گفت\nمن و مقام رضا بعد از اين و شکر رقيب\tکه دل به درد تو خو کرد و ترک درمان گفت\nغم کهن به می سالخورده دفع کنيد\tکه تخم خوشدلی اين است پير دهقان گفت\nگره به باد مزن گر چه بر مراد رود\tکه اين سخن به مثل باد با سليمان گفت\nبه مهلتی که سپهرت دهد ز راه مرو\tتو را که گفت که اين زال ترک دستان گفت\nمزن ز چون و چرا دم که بنده مقبل\tقبول کرد به جان هر سخن که جانان گفت\nکه گفت حافظ از انديشه تو آمد باز\tمن اين نگفته‌ام آن کس که گفت بهتان گفت"
	},
	{
		"explanation": "تو شخص با اراده و مقاومی هستی و با اندک سختی و ناملایمت، متزلزل نمی شوی. راه تو درست است و با سعادت و نیکبختی قرین است. در زندگی موفق خواهی شد. با رفتار ملایم و دوستانه بر اطرافیانت تأثیر بگذار.",
		"poem": "آن که پامال جفا کرد چو خاک راهم\tخاک می‌بوسم و عذر قدمش می‌خواهم\nمن نه آنم که ز جور تو بنالم حاشا\tبنده معتقد و چاکر دولتخواهم\nبسته‌ام در خم گيسوی تو اميد دراز\tآن مبادا که کند دست طلب کوتاهم\nذره خاکم و در کوی توام جای خوش است\tترسم ای دوست که بادی ببرد ناگاهم\nپير ميخانه سحر جام جهان بينم داد\tو اندر آن آينه از حسن تو کرد آگاهم\nصوفی صومعه عالم قدسم ليکن\tحاليا دير مغان است حوالتگاهم\nبا من راه نشين خيز و سوی ميکده آی\tتا در آن حلقه ببينی که چه صاحب جاهم\nمست بگذشتی و از حافظت انديشه نبود\tآه اگر دامن حسن تو بگيرد آهم\nخوشم آمد که سحر خسرو خاور می‌گفت\tبا همه پادشهی بنده تورانشاهم"
	},
	{
		"explanation": "خود را در گرفتاری و مشکلات، تنها می بینی و گمان می کنی که یار و یاوری نداری. اما صبر و تحمل و ایمان به خداوند از بار غم ها می کاهد. خود را به خدا بسپار. هر آنچه که پیش آید، خیر و صلاح تو در آن است.",
		"poem": "حال خونين دلان که گويد باز\tو از فلک خون خم که جويد باز\nشرمش از چشم می پرستان باد\tنرگس مست اگر برويد باز\nجز فلاطون خم نشين شراب\tسر حکمت به ما که گويد باز\nهر که چون لاله کاسه گردان شد\tزين جفا رخ به خون بشويد باز\nنگشايد دلم چو غنچه اگر\tساغری از لبش نبويد باز\nبس که در پرده چنگ گفت سخن\tببرش موی تا نمويد باز\nگرد بيت الحرام خم حافظ\tگر نميرد به سر بپويد باز"
	},
	{
		"explanation": "آرام و قرار داشته باش. در راه عشق صبور و شکیبا باش و نا امیدی را از خود دور کن. به زودی به مقصود و آرزوی خود می رسی.",
		"poem": "ببرد از من قرار و طاقت و هوش\tبت سنگين دل سيمين بناگوش\nنگاری چابکی شنگی کلهدار\tظريفی مه وشی ترکی قباپوش\nز تاب آتش سودای عشقش\tبه سان ديگ دايم می‌زنم جوش\nچو پيراهن شوم آسوده خاطر\tگرش همچون قبا گيرم در آغوش\nاگر پوسيده گردد استخوانم\tنگردد مهرت از جانم فراموش\nدل و دينم دل و دينم ببرده‌ست\tبر و دوشش بر و دوشش بر و دوش\nدوای تو دوای توست حافظ\tلب نوشش لب نوشش لب نوش"
	},
	{
		"explanation": "از دوستی گله مندی و از روزگار شکایت داری. به آنچه می خواستی و آرزو داشتی نرسیده ای اما بهتر است از غرور و تکبر دست برداری و واقعیات زندگی را بپذیری تا رنج بیهوده نبری.",
		"poem": "دارم از زلف سياهش گله چندان که مپرس\tکه چنان ز او شده‌ام بی سر و سامان که مپرس\nکس به اميد وفا ترک دل و دين مکناد\tکه چنانم من از اين کرده پشيمان که مپرس\nبه يکی جرعه که آزار کسش در پی نيست\tزحمتی می‌کشم از مردم نادان که مپرس\nزاهد از ما به سلامت بگذر کاين می لعل\tدل و دين می‌برد از دست بدان سان که مپرس\nگفت‌وگوهاست در اين راه که جان بگدازد\tهر کسی عربده‌ای اين که مبين آن که مپرس\nپارسايی و سلامت هوسم بود ولی\tشيوه‌ای می‌کند آن نرگس فتان که مپرس\nگفتم از گوی فلک صورت حالی پرسم\tگفت آن می‌کشم اندر خم چوگان که مپرس\nگفتمش زلف به خون که شکستی گفتا\tحافظ اين قصه دراز است به قرآن که مپرس"
	},
	{
		"explanation": "زندگی خوب و سعادتمندی در پیش داری. مغرور و متکبر نباش و با دوستان و اطرافیان با مهربانی رفتار کن. در زمان بی نیازی و توانایی، نیازمندان و کسانی را که به کمک تو امید دارند فراموش نکن.",
		"poem": "روشنی طلعت تو ماه ندارد\tپيش تو گل رونق گياه ندارد\nگوشه ابروی توست منزل جانم\tخوشتر از اين گوشه پادشاه ندارد\nتا چه کند با رخ تو دود دل من\tآينه دانی که تاب آه ندارد\nشوخی نرگس نگر که پيش تو بشکفت\tچشم دريده ادب نگاه ندارد\nديدم و آن چشم دل سيه که تو داری\tجانب هيچ آشنا نگاه ندارد\nرطل گرانم ده ای مريد خرابات\tشادی شيخی که خانقاه ندارد\nخون خور و خامش نشين که آن دل نازک\tطاقت فرياد دادخواه ندارد\nگو برو و آستين به خون جگر شوی\tهر که در اين آستانه راه ندارد\nنی من تنها کشم تطاول زلفت\tکيست که او داغ آن سياه ندارد\nحافظ اگر سجده تو کرد مکن عيب\tکافر عشق ای صنم گناه ندارد"
	},
	{
		"explanation": "لحظات گرانبهای عمر را بیهوده به هدر نده. عاقلانه به خود و اهدافت بیندیش و از مشورت با دیگران خودداری نکن. غفلت و بی فکری، تو را از رسیدن به مقصود دور می کند. از مشکلات و ناملایمات راه گلایه نکن. اگر نقشه ای درست و بر اساس عقل و تدبر داشته باشی، هیچ چیز مانع تو نخواهد شد. در انتخاب دوستان و همنشینان، دقت بیشتری کن.",
		"poem": "نوبهار است در آن کوش که خوشدل باشی\tکه بسی گل بدمد باز و تو در گل باشی\nمن نگويم که کنون با که نشين و چه بنوش\tکه تو خود دانی اگر زيرک و عاقل باشی\nچنگ در پرده همين می‌دهدت پند ولی\tوعظت آن گاه کند سود که قابل باشی\nدر چمن هر ورقی دفتر حالی دگر است\tحيف باشد که ز کار همه غافل باشی\nنقد عمرت ببرد غصه دنيا به گزاف\tگر شب و روز در اين قصه مشکل باشی\nگر چه راهيست پر از بيم ز ما تا بر دوست\tرفتن آسان بود ار واقف منزل باشی\nحافظا گر مدد از بخت بلندت باشد\tصيد آن شاهد مطبوع شمايل باشی"
	},
	{
		"explanation": "در زندگی با خیال راحت و آسوده زندگی کن و به آنچه داری راضی و خشنود باش و حریص نباش زیرا حرص و آز سرانجام رسوایی و بدنامی به بار می آورد. با پیران و بزرگان مشورت کن و از تجربه های آنان استفاده کن.",
		"poem": "اگر آن ترک شيرازی به دست آرد دل ما را\tبه خال هندويش بخشم سمرقند و بخارا را\nبده ساقی می باقی که در جنت نخواهی يافت\tکنار آب رکن آباد و گلگشت مصلا را\nفغان کاين لوليان شوخ شيرين کار شهرآشوب\tچنان بردند صبر از دل که ترکان خوان يغما را\nز عشق ناتمام ما جمال يار مستغنی است\tبه آب و رنگ و خال و خط چه حاجت روی زيبا را\nمن از آن حسن روزافزون که يوسف داشت دانستم\tکه عشق از پرده عصمت برون آرد زليخا را\nاگر دشنام فرمايی و گر نفرين دعا گويم\tجواب تلخ می‌زيبد لب لعل شکرخا را\nنصيحت گوش کن جانا که از جان دوست‌تر دارند\tجوانان سعادتمند پند پير دانا را\nحديث از مطرب و می گو و راز دهر کمتر جو\tکه کس نگشود و نگشايد به حکمت اين معما را\nغزل گفتی و در سفتی بيا و خوش بخوان حافظ\tکه بر نظم تو افشاند فلک عقد ثريا را"
	},
	{
		"explanation": "اگر به آرزو و اهداف خود نرسیدی، نا امید نباش. هرچه کرده ای، نتیجه ی آن را در آینده خواهی دید. خودپسندی را رها کن و عاقلانه بیندیش. از شکست های گذشته پند و عبرت بگیر و آنها را چراغ راه آینده بساز. دوران خوشی هم مانند روزگار رنج و مصیبت در گذر است. مغرور نباش.",
		"poem": "مزرع سبز فلک ديدم و داس مه نو\tيادم از کشته خويش آمد و هنگام درو\nگفتم ای بخت بخفتيدی و خورشيد دميد\tگفت با اين همه از سابقه نوميد مشو\nگر روی پاک و مجرد چو مسيحا به فلک\tاز چراغ تو به خورشيد رسد صد پرتو\nتکيه بر اختر شب دزد مکن کاين عيار\tتاج کاووس ببرد و کمر کيخسرو\nگوشوار زر و لعل ار چه گران دارد گوش\tدور خوبی گذران است نصيحت بشنو\nچشم بد دور ز خال تو که در عرصه حسن\tبيدقی راند که برد از مه و خورشيد گرو\nآسمان گو مفروش اين عظمت کاندر عشق\tخرمن مه به جوی خوشه پروين به دو جو\nآتش زهد و ريا خرمن دين خواهد سوخت\tحافظ اين خرقه پشمينه بينداز و برو"
	},
	{
		"explanation": "حرص و طمع را از خود دور کن. بیشتر از آنچه که داری نخواه. با فریب و ریاکاری نمی توانی به هدف برسی. باید ایمانی قوی و اراده ای راسخ داشته باشی. از لحظات زندگی خود لذت ببر.",
		"poem": "اگر به باده مشکين دلم کشد شايد\tکه بوی خير ز زهد ريا نمی‌آيد\nجهانيان همه گر منع من کنند از عشق\tمن آن کنم که خداوندگار فرمايد\nطمع ز فيض کرامت مبر که خلق کريم\tگنه ببخشد و بر عاشقان ببخشايد\nمقيم حلقه ذکر است دل بدان اميد\tکه حلقه‌ای ز سر زلف يار بگشايد\nتو را که حسن خداداده هست و حجله بخت\tچه حاجت است که مشاطه‌ات بيارايد\nچمن خوش است و هوا دلکش است و می بی‌غش\tکنون بجز دل خوش هيچ در نمی‌بايد\nجميله‌ايست عروس جهان ولی هش دار\tکه اين مخدره در عقد کس نمی‌آيد\nبه لابه گفتمش ای ماه رخ چه باشد اگر\tبه يک شکر ز تو دلخسته‌ای بياسايد\nبه خنده گفت که حافظ خدای را مپسند\tکه بوسه تو رخ ماه را بيالايد"
	},
	{
		"explanation": "زندگی را با خوشی و خرمی بگذران و غم و اندوه روزگار را نخور. دیگران را محرم اسرار خود نکن زیرا دچار دردسر و گرفتاری می شوی. خوشبین و امیدوار باش زیرا سرانجام به آرزوی خود خواهی رسید.",
		"poem": "ساقيا برخيز و درده جام را\tخاک بر سر کن غم ايام را\nساغر می بر کفم نه تا ز بر\tبرکشم اين دلق ازرق فام را\nگر چه بدناميست نزد عاقلان\tما نمی‌خواهيم ننگ و نام را\nباده درده چند از اين باد غرور\tخاک بر سر نفس نافرجام را\nدود آه سينه نالان من\tسوخت اين افسردگان خام را\nمحرم راز دل شيدای خود\tکس نمی‌بينم ز خاص و عام را\nبا دلارامی مرا خاطر خوش است\tکز دلم يک باره برد آرام را\nننگرد ديگر به سرو اندر چمن\tهر که ديد آن سرو سيم اندام را\nصبر کن حافظ به سختی روز و شب\tعاقبت روزی بيابی کام را"
	},
	{
		"explanation": "دعا و نماز بی ریا و صادقانه به درگاه خداوند تو را به هدف نزدیک می کند. به دینداران ریاکار اعتماد نکن. صداقت رمز پیروزی است. با دوستان صمیمی و صادق باش.",
		"poem": "به آب روشن می عارفی طهارت کرد\tعلی الصباح که ميخانه را زيارت کرد\nهمين که ساغر زرين خور نهان گرديد\tهلال عيد به دور قدح اشارت کرد\nخوشا نماز و نياز کسی که از سر درد\tبه آب ديده و خون جگر طهارت کرد\nامام خواجه که بودش سر نماز دراز\tبه خون دختر رز خرقه را قصارت کرد\nدلم ز حلقه زلفش به جان خريد آشوب\tچه سود ديد ندانم که اين تجارت کرد\nاگر امام جماعت طلب کند امروز\tخبر دهيد که حافظ به می طهارت کرد"
	},
	{
		"explanation": "آن کسی را که به او علاقه مندی از تو دور می شود و تو افسرده و غمگین هستی. عشق و محبت گره از مشکل تو می گشاید. با کمی تلاش و اراده می توانی به مقصود خود برسی.",
		"poem": "آن سيه چرده که شيرينی عالم با اوست\tچشم ميگون لب خندان دل خرم با اوست\nگر چه شيرين دهنان پادشهانند ولی\tاو سليمان زمان است که خاتم با اوست\nروی خوب است و کمال هنر و دامن پاک\tلاجرم همت پاکان دو عالم با اوست\nخال مشکين که بدان عارض گندمگون است\tسر آن دانه که شد رهزن آدم با اوست\nدلبرم عزم سفر کرد خدا را ياران\tچه کنم با دل مجروح که مرهم با اوست\nبا که اين نکته توان گفت که آن سنگين دل\tکشت ما را و دم عيسی مريم با اوست\nحافظ از معتقدان است گرامی دارش\tزان که بخشايش بس روح مکرم با اوست"
	},
	{
		"explanation": "مراقب رفتار و اعمال خود باش و در تصمیم های خود اندیشه و تعمق بیشتری داشته باش تا نادم و پشیمان نشوی. به کسانی که به تو احتیاج دارند، کمک کن و از آنان مراقبت کن تا در هنگام نیاز، خود را تنها و بی کس احساس نکنی. ",
		"poem": "ای که در کشتن ما هيچ مدارا نکنی\tسود و سرمايه بسوزی و محابا نکنی\nدردمندان بلا زهر هلاهل دارند\tقصد اين قوم خطا باشد هان تا نکنی\nرنج ما را که توان برد به يک گوشه چشم\tشرط انصاف نباشد که مداوا نکنی\nديده ما چو به اميد تو درياست چرا\tبه تفرج گذری بر لب دريا نکنی\nنقل هر جور که از خلق کريمت کردند\tقول صاحب غرضان است تو آن‌ها نکنی\nبر تو گر جلوه کند شاهد ما ای زاهد\tاز خدا جز می و معشوق تمنا نکنی\nحافظا سجده به ابروی چو محرابش بر\tکه دعايی ز سر صدق جز آن جا نکنی"
	},
	{
		"explanation": "شک و دودلی را از خود دور کن و بدون تفکر و اندیشه کاری را شروع نکن. در هر کار صداقت و درستی را پیشه کن و از ریاکاری و ریاکاران دوری کن. خود را به دست سرنوشت نسپار و کار امروز را به فردا نینداز.",
		"poem": "سرم خوش است و به بانگ بلند می‌گويم\tکه من نسيم حيات از پياله می‌جويم\nعبوس زهد به وجه خمار ننشيند\tمريد خرقه دردی کشان خوش خويم\nشدم فسانه به سرگشتگی و ابروی دوست\tکشيد در خم چوگان خويش چون گويم\nگرم نه پير مغان در به روی بگشايد\tکدام در بزنم چاره از کجا جويم\nمکن در اين چمنم سرزنش به خودرويی\tچنان که پرورشم می‌دهند می‌رويم\nتو خانقاه و خرابات در ميانه مبين\tخدا گواه که هر جا که هست با اويم\nغبار راه طلب کيميای بهروزيست\tغلام دولت آن خاک عنبرين بويم\nز شوق نرگس مست بلندبالايی\tچو لاله با قدح افتاده بر لب جويم\nبيار می که به فتوی حافظ از دل پاک\tغبار زرق به فيض قدح فروشويم"
	},
	{
		"explanation": "دل به دریا زده ای و بی محابا پیش می روی و خود را به تقدیر سپرده ای. بهتر است که کمی دقت کنی و با تعمق و تعقل به کار خود بپردازی تا موجب ندامت و پشیمانی نشوی.",
		"poem": "به تيغم گر کشد دستش نگيرم\tوگر تيرم زند منت پذيرم\nکمان ابرويت را گو بزن تير\tکه پيش دست و بازويت بميرم\nغم گيتی گر از پايم درآرد\tبجز ساغر که باشد دستگيرم\nبرآی ای آفتاب صبح اميد\tکه در دست شب هجران اسيرم\nبه فريادم رس ای پير خرابات\tبه يک جرعه جوانم کن که پيرم\nبه گيسوی تو خوردم دوش سوگند\tکه من از پای تو سر بر نگيرم\nبسوز اين خرقه تقوا تو حافظ\tکه گر آتش شوم در وی نگيرم"
	},
	{
		"explanation": "روزگار روی خوش به تو نشان خواهد داد. زندگی را سخت نگیر و ناامید نباش. عاقبت هر خزان بهار است و سرسبزی و طراوت زندگی تو را سرشار از خوشی و سرور می کند.",
		"poem": "کنون که می‌دمد از بوستان نسيم بهشت\tمن و شراب فرح بخش و يار حورسرشت\nگدا چرا نزند لاف سلطنت امروز\tکه خيمه سايه ابر است و بزمگه لب کشت\nچمن حکايت ارديبهشت می‌گويد\tنه عاقل است که نسيه خريد و نقد بهشت\nبه می عمارت دل کن که اين جهان خراب\tبر آن سر است که از خاک ما بسازد خشت\nوفا مجوی ز دشمن که پرتوی ندهد\tچو شمع صومعه افروزی از چراغ کنشت\nمکن به نامه سياهی ملامت من مست\tکه آگه است که تقدير بر سرش چه نوشت\nقدم دريغ مدار از جنازه حافظ\tکه گر چه غرق گناه است می‌رود به بهشت"
	},
	{
		"explanation": "به آرزوی خود خواهی رسید فقط کمی همت و اراده می خواهد. صبر و استقامت را از یاد نبر. در انتظار دیدار دوستی به سر می بری. به زودی او را خواهی دید.",
		"poem": "طاير دولت اگر باز گذاری بکند\tيار بازآيد و با وصل قراری بکند\nديده را دستگه در و گهر گر چه نماند\tبخورد خونی و تدبير نثاری بکند\nدوش گفتم بکند لعل لبش چاره من\tهاتف غيب ندا داد که آری بکند\nکس نيارد بر او دم زند از قصه ما\tمگرش باد صبا گوش گذاری بکند\nداده‌ام باز نظر را به تذروی پرواز\tبازخواند مگرش نقش و شکاری بکند\nشهر خاليست ز عشاق بود کز طرفی\tمردی از خويش برون آيد و کاری بکند\nکو کريمی که ز بزم طربش غمزده‌ای\tجرعه‌ای درکشد و دفع خماری بکند\nيا وفا يا خبر وصل تو يا مرگ رقيب\tبود آيا که فلک زين دو سه کاری بکند\nحافظا گر نروی از در او هم روزی\tگذری بر سرت از گوشه کناری بکند"
	},
	{
		"explanation": "به هدف و آرزوی خود می رسی. البته بدون سعی و تلاش این مقصود حاصل نمی شود. بخت و اقبال همراه تو هستند. بهتر است که فرصت ها را غنیمت بدانی و همه ی سعی و تلاش خود را در راه رسیدن به هدف بکنی. به خداوند توکل داشته باش.",
		"poem": "بگرفت کار حسنت چون عشق من کمالی\tخوش باش زان که نبود اين هر دو را زوالی\nدر وهم می‌نگنجد کاندر تصور عقل\tآيد به هيچ معنی زين خوبتر مثالی\nشد حظ عمر حاصل گر زان که با تو ما را\tهرگز به عمر روزی روزی شود وصالی\nآن دم که با تو باشم يک سال هست روزی\tوان دم که بی تو باشم يک لحظه هست سالی\nچون من خيال رويت جانا به خواب بينم\tکز خواب می‌نبيند چشمم بجز خيالی\nرحم آر بر دل من کز مهر روی خوبت\tشد شخص ناتوانم باريک چون هلالی\nحافظ مکن شکايت گر وصل دوست خواهی\tزين بيشتر ببايد بر هجرت احتمالی"
	},
	{
		"explanation": "افسوس گذشته را مخور. آنچه از گذشته باقی می ماند، خاطره است. خاطرات خوب را چراغ راه آینده قرار بده و بصیر و بینا باش تا راه رفته را دوباره طی نکنی.",
		"poem": "ياد باد آن که سر کوی توام منزل بود\tديده را روشنی از خاک درت حاصل بود\nراست چون سوسن و گل از اثر صحبت پاک\tبر زبان بود مرا آن چه تو را در دل بود\nدل چو از پير خرد نقل معانی می‌کرد\tعشق می‌گفت به شرح آن چه بر او مشکل بود\nآه از آن جور و تطاول که در اين دامگه است\tآه از آن سوز و نيازی که در آن محفل بود\nدر دلم بود که بی دوست نباشم هرگز\tچه توان کرد که سعی من و دل باطل بود\nدوش بر ياد حريفان به خرابات شدم\tخم می ديدم خون در دل و پا در گل بود\nبس بگشتم که بپرسم سبب درد فراق\tمفتی عقل در اين مسله لايعقل بود\nراستی خاتم فيروزه بواسحاقی\tخوش درخشيد ولی دولت مستعجل بود\nديدی آن قهقهه کبک خرامان حافظ\tکه ز سرپنجه شاهين قضا غافل بود"
	},
	{
		"explanation": "دروغ و ریا آفت و بلای راه عشق است. اگر واقعاً به هدف و مقصود خود ایمان داری صداقت و درستی خود را آشکار کن. از متکبران و خودپسندان دوری کن و از دوستی با آنان منصرف شو. با کسی که تو را واقعاً دوست دارد صمیمی و بی ریا باش.",
		"poem": "شراب لعل کش و روی مه جبينان بين\tخلاف مذهب آنان جمال اينان بين\nبه زير دلق ملمع کمندها دارند\tدرازدستی اين کوته آستينان بين\nبه خرمن دو جهان سر فرو نمی‌آرند\tدماغ و کبر گدايان و خوشه چينان بين\nبهای نيم کرشمه هزار جان طلبند\tنياز اهل دل و ناز نازنينان بين\nحقوق صحبت ما را به باد داد و برفت\tوفای صحبت ياران و همنشينان بين\nاسير عشق شدن چاره خلاص من است\tضمير عاقبت انديش پيش بينان بين\nکدورت از دل حافظ ببرد صحبت دوست\tصفای همت پاکان و پاکدينان بين"
	},
	{
		"explanation": "در زندگی کاملاً موفق هستی و در هنر به اهداف خود خواهی رسید. فقط مراقب باش تا متکبر و مغرور نشوی زیرا غرور آفت زندگی انسان است. با مردم به مهربانی و نرم خویی رفتار کن.",
		"poem": "تويی که بر سر خوبان کشوری چون تاج\tسزد اگر همه دلبران دهندت باج\nدو چشم شوخ تو برهم زده خطا و حبش\tبه چين زلف تو ماچين و هند داده خراج\nبياض روی تو روشن چو عارض رخ روز\tسواد زلف سياه تو هست ظلمت داج\nدهان شهد تو داده رواج آب خضر\tلب چو قند تو برد از نبات مصر رواج\nاز اين مرض به حقيقت شفا نخواهم يافت\tکه از تو درد دل ای جان نمی‌رسد به علاج\nچرا همی‌شکنی جان من ز سنگ دلی\tدل ضعيف که باشد به نازکی چو زجاج\nلب تو خضر و دهان تو آب حيوان است\tقد تو سرو و ميان موی و بر به هيت عاج\nفتاد در دل حافظ هوای چون تو شهی\tکمينه ذره خاک در تو بودی کاج"
	},
	{
		"explanation": "حادثه غیر مترقبه ای که برایت اتفاق افتاده به زودی برطرف خواهد شد و نتیجه ی مثبت آن را خواهی دید. به زودی خبری مسرت بخش در زندگی، تو را دگرگون خواهد کرد.",
		"poem": "چه مستيست ندانم که رو به ما آورد\tکه بود ساقی و اين باده از کجا آورد\nتو نيز باده به چنگ آر و راه صحرا گير\tکه مرغ نغمه سرا ساز خوش نوا آورد\nدلا چو غنچه شکايت ز کار بسته مکن\tکه باد صبح نسيم گره گشا آورد\nرسيدن گل و نسرين به خير و خوبی باد\tبنفشه شاد و کش آمد سمن صفا آورد\nصبا به خوش خبری هدهد سليمان است\tکه مژده طرب از گلشن سبا آورد\nعلاج ضعف دل ما کرشمه ساقيست\tبرآر سر که طبيب آمد و دوا آورد\nمريد پير مغانم ز من مرنج ای شيخ\tچرا که وعده تو کردی و او به جا آورد\nبه تنگ چشمی آن ترک لشکری نازم\tکه حمله بر من درويش يک قبا آورد\nفلک غلامی حافظ کنون به طوع کند\tکه التجا به در دولت شما آورد"
	},
	{
		"explanation": "به زودی به آرزوی خود خواهی رسید. عشق و محبت و دوستی با مردم را فراموش نکن. با عشق و محبت می توانی سختی ها را از بین ببری و بر مشکلات چیره شوی. غم ایام را هیچ بدان زیرا همیشگی و پایدار نیست.",
		"poem": "ساقی به نور باده برافروز جام ما\tمطرب بگو که کار جهان شد به کام ما\nما در پياله عکس رخ يار ديده‌ايم\tای بی‌خبر ز لذت شرب مدام ما\nهرگز نميرد آن که دلش زنده شد به عشق\tثبت است بر جريده عالم دوام ما\nچندان بود کرشمه و ناز سهی قدان\tکايد به جلوه سرو صنوبرخرام ما\nای باد اگر به گلشن احباب بگذری\tزنهار عرضه ده بر جانان پيام ما\nگو نام ما ز ياد به عمدا چه می‌بری\tخود آيد آن که ياد نياری ز نام ما\nمستی به چشم شاهد دلبند ما خوش است\tزان رو سپرده‌اند به مستی زمام ما\nترسم که صرفه‌ای نبرد روز بازخواست\tنان حلال شيخ ز آب حرام ما\nحافظ ز ديده دانه اشکی همی‌فشان\tباشد که مرغ وصل کند قصد دام ما\nدريای اخضر فلک و کشتی هلال\tهستند غرق نعمت حاجی قوام ما"
	},
	{
		"explanation": "از زندگی خود بهره ی لازم را بگیر. بیهوده خود را به خاطر مال و ثروت دنیا و افکار پوچ، دچار رنج و زحمت نکن. فرصتها را غنیمت بدان و آنها را بیهوده از دست نده. زندگی دارای نشیب و فراز بسیار است. اگر امروز به کام تو است فردا ممکن است با ندانم کاری ها دچار رنج و مصیبت شوی.",
		"poem": "می خواه و گل افشان کن از دهر چه می‌جويی\tاين گفت سحرگه گل بلبل تو چه می‌گويی\nمسند به گلستان بر تا شاهد و ساقی را\tلب گيری و رخ بوسی می نوشی و گل بويی\nشمشاد خرامان کن و آهنگ گلستان کن\tتا سرو بياموزد از قد تو دلجويی\nتا غنچه خندانت دولت به که خواهد داد\tای شاخ گل رعنا از بهر که می‌رويی\nامروز که بازارت پرجوش خريدار است\tدرياب و بنه گنجی از مايه نيکويی\nچون شمع نکورويی در رهگذر باد است\tطرف هنری بربند از شمع نکورويی\nآن طره که هر جعدش صد نافه چين ارزد\tخوش بودی اگر بودی بوييش ز خوش خويی\nهر مرغ به دستانی در گلشن شاه آمد\tبلبل به نواسازی حافظ به غزل گويی"
	},
	{
		"explanation": "برای رفع مشکلات با تدبر و تعقل کار کن. دوستانه می توانی در حل مشکلات خود اقدام کنی. از خصومت و دشمنی بپرهیز. به آنچه که داری قانع باش تا محتاج نا جوانمردان نشوی. در روزگار سعادت به یاد دیگران باش و خدا را فراموش نکن. برای رسیدن به آرزو، به عقل و اراده ی خود تکیه کن و از خداوند کمک بطلب.",
		"poem": "خوش کرد ياوری فلکت روز داوری\tتا شکر چون کنی و چه شکرانه آوری\nآن کس که اوفتاد خدايش گرفت دست\tگو بر تو باد تا غم افتادگان خوری\nدر کوی عشق شوکت شاهی نمی‌خرند\tاقرار بندگی کن و اظهار چاکری\nساقی به مژدگانی عيش از درم درآی\tتا يک دم از دلم غم دنيا به دربری\nدر شاهراه جاه و بزرگی خطر بسيست\tآن به کز اين گريوه سبکبار بگذری\nسلطان و فکر لشکر و سودای تاج و گنج\tدرويش و امن خاطر و کنج قلندری\nيک حرف صوفيانه بگويم اجازت است\tای نور ديده صلح به از جنگ و داوری\nنيل مراد بر حسب فکر و همت است\tاز شاه نذر خير و ز توفيق ياوری\nحافظ غبار فقر و قناعت ز رخ مشوی\tکاين خاک بهتر از عمل کيمياگری"
	},
	{
		"explanation": "دوران نحوست و غم، سپری می شود و خورشید بخت و اقبال تو به زودی طلوع می کند. صبر و استقامت کلید پیروزی است. به خداوند ایمان داشته باش تا قوی تر و نیرومندتر باشی.",
		"poem": "روز هجران و شب فرقت يار آخر شد\tزدم اين فال و گذشت اختر و کار آخر شد\nآن همه ناز و تنعم که خزان می‌فرمود\tعاقبت در قدم باد بهار آخر شد\nشکر ايزد که به اقبال کله گوشه گل\tنخوت باد دی و شوکت خار آخر شد\nصبح اميد که بد معتکف پرده غيب\tگو برون آی که کار شب تار آخر شد\nآن پريشانی شب‌های دراز و غم دل\tهمه در سايه گيسوی نگار آخر شد\nباورم نيست ز بدعهدی ايام هنوز\tقصه غصه که در دولت يار آخر شد\nساقيا لطف نمودی قدحت پرمی باد\tکه به تدبير تو تشويش خمار آخر شد\nدر شمار ار چه نياورد کسی حافظ را\tشکر کان محنت بی‌حد و شمار آخر شد"
	},
	{
		"explanation": "کاری که شروع کرده ای نیمه تمام رها نکن و از ناملایمات زندگی نا امید و مأیوس نباش. به کار خود با دقت و تعمق بیشتر نگاه کن تا نقطه ضعف های خود را پیدا کنی. اگر به مقصود خود هم نرسیدی ناراحت نشو. زندگی فراز و نشیب بسیار دارد. به خداوند توکل کن.",
		"poem": "دوش سودای رخش گفتم ز سر بيرون کنم\tگفت کو زنجير تا تدبير اين مجنون کنم\nقامتش را سرو گفتم سر کشيد از من به خشم\tدوستان از راست می‌رنجد نگارم چون کنم\nنکته ناسنجيده گفتم دلبرا معذور دار\tعشوه‌ای فرمای تا من طبع را موزون کنم\nزردرويی می‌کشم زان طبع نازک بی‌گناه\tساقيا جامی بده تا چهره را گلگون کنم\nای نسيم منزل ليلی خدا را تا به کی\tربع را برهم زنم اطلال را جيحون کنم\nمن که ره بردم به گنج حسن بی‌پايان دوست\tصد گدای همچو خود را بعد از اين قارون کنم\nای مه صاحب قران از بنده حافظ ياد کن\tتا دعای دولت آن حسن روزافزون کنم"
	},
	{
		"explanation": "چرا بیهوده غم روزگار را می خوری؟ زندگی در گذر است و شادی ها و غم های آن نیز می گذرد و پایدار و باقی نخواهد ماند. انسان عاقل کسی است که از ریاکاران و دروغگویان بپرهیزد تا زندگی آرام و بی دردسری داشته باشد. غرور و تکبر را از خود دور کن و با خانواده ی خود، زندگی خوبی را بگذران.",
		"poem": "نوش کن جام شراب يک منی\tتا بدان بيخ غم از دل برکنی\nدل گشاده دار چون جام شراب\tسر گرفته چند چون خم دنی\nچون ز جام بيخودی رطلی کشی\tکم زنی از خويشتن لاف منی\nسنگسان شو در قدم نی همچو آب\tجمله رنگ آميزی و تردامنی\nدل به می دربند تا مردانه وار\tگردن سالوس و تقوا بشکنی\nخيز و جهدی کن چو حافظ تا مگر\tخويشتن در پای معشوق افکنی"
	},
	{
		"explanation": "از ریاکاران و این زندگی پر از رنگ و ریا خسته شده ای. فقط با صفای دل می توانی به لطف خداوند امیدوار باشی. مطمئن باش که خداوند یاور و دوستدار مخلصان است. در این زندگی دو روزه از حرص و ریا دوری کن.",
		"poem": "صوفی بيا که آينه صافيست جام را\tتا بنگری صفای می لعل فام را\nراز درون پرده ز رندان مست پرس\tکاين حال نيست زاهد عالی مقام را\nعنقا شکار کس نشود دام بازچين\tکان جا هميشه باد به دست است دام را\nدر بزم دور يک دو قدح درکش و برو\tيعنی طمع مدار وصال دوام را\nای دل شباب رفت و نچيدی گلی ز عيش\tپيرانه سر مکن هنری ننگ و نام را\nدر عيش نقد کوش که چون آبخور نماند\tآدم بهشت روضه دارالسلام را\nما را بر آستان تو بس حق خدمت است\tای خواجه بازبين به ترحم غلام را\nحافظ مريد جام می است ای صبا برو\tوز بنده بندگی برسان شيخ جام را"
	},
	{
		"explanation": "عاقبت آرزوهای تو برآورده می شود و تو به کام خود می رسی و سختی و غم از تو دور می شود. عشق و ایمان به خدا و اخلاص، زندگی را بر تو راحت و آسوده می کند. هرچه می خواهی از خدا بخواه تا به هدف خود برسی.",
		"poem": "رونق عهد شباب است دگر بستان را\tمی‌رسد مژده گل بلبل خوش الحان را\nای صبا گر به جوانان چمن بازرسی\tخدمت ما برسان سرو و گل و ريحان را\nگر چنين جلوه کند مغبچه باده فروش\tخاکروب در ميخانه کنم مژگان را\nای که بر مه کشی از عنبر سارا چوگان\tمضطرب حال مگردان من سرگردان را\nترسم اين قوم که بر دردکشان می‌خندند\tدر سر کار خرابات کنند ايمان را\nيار مردان خدا باش که در کشتی نوح\tهست خاکی که به آبی نخرد طوفان را\nبرو از خانه گردون به در و نان مطلب\tکان سيه کاسه در آخر بکشد مهمان را\nهر که را خوابگه آخر مشتی خاک است\tگو چه حاجت که به افلاک کشی ايوان را\nماه کنعانی من مسند مصر آن تو شد\tوقت آن است که بدرود کنی زندان را\nحافظا می خور و رندی کن و خوش باش ولی\tدام تزوير مکن چون دگران قرآن را"
	},
	{
		"explanation": "غم و اندوهی بر قلبت چنگ انداخته است. از کسی دور شده ای و در انتظار به سر می بری. اما شب های انتظار به پایان می رسد و هر غم و اندوهی به خوشی و خرمی مبدل خواهد شد.",
		"poem": "ای صبا نکهتی از کوی فلانی به من آر\tزار و بيمار غمم راحت جانی به من آر\nقلب بی‌حاصل ما را بزن اکسير مراد\tيعنی از خاک در دوست نشانی به من آر\nدر کمينگاه نظر با دل خويشم جنگ است\tز ابرو و غمزه او تير و کمانی به من آر\nدر غريبی و فراق و غم دل پير شدم\tساغر می ز کف تازه جوانی به من آر\nمنکران را هم از اين می دو سه ساغر بچشان\tوگر ايشان نستانند روانی به من آر\nساقيا عشرت امروز به فردا مفکن\tيا ز ديوان قضا خط امانی به من آر\nدلم از دست بشد دوش چو حافظ می‌گفت\tکای صبا نکهتی از کوی فلانی به من آر"
	},
	{
		"explanation": "فریب مال و منال دنیا را نخور و در پی آرزوهای دور و دراز نباش. با قناعت و سادگی زندگی کردن بهتر از زندگی ای است که هر روزش پر از سختی و غم است. تکبر و غرور را رها کن و با ایمان باش.",
		"poem": "روضه خلد برين خلوت درويشان است\tمايه محتشمی خدمت درويشان است\nگنج عزلت که طلسمات عجايب دارد\tفتح آن در نظر رحمت درويشان است\nقصر فردوس که رضوانش به دربانی رفت\tمنظری از چمن نزهت درويشان است\nآن چه زر می‌شود از پرتو آن قلب سياه\tکيمياييست که در صحبت درويشان است\nآن که پيشش بنهد تاج تکبر خورشيد\tکبرياييست که در حشمت درويشان است\nدولتی را که نباشد غم از آسيب زوال\tبی تکلف بشنو دولت درويشان است\nخسروان قبله حاجات جهانند ولی\tسببش بندگی حضرت درويشان است\nروی مقصود که شاهان به دعا می‌طلبند\tمظهرش آينه طلعت درويشان است\nاز کران تا به کران لشکر ظلم است ولی\tاز ازل تا به ابد فرصت درويشان است\nای توانگر مفروش اين همه نخوت که تو را\tسر و زر در کنف همت درويشان است\nگنج قارون که فرو می‌شود از قهر هنوز\tخوانده باشی که هم از غيرت درويشان است\nمن غلام نظر آصف عهدم کو را\tصورت خواجگی و سيرت درويشان است\nحافظ ار آب حيات ازلی می‌خواهی\tمنبعش خاک در خلوت درويشان است"
	},
	{
		"explanation": "از دوستان ریاکار و ظاهرالصلاح دوری کن. با دعا و نیایش و توکل به خداوند می توانی از سختیها و مشکلات رها شوی و به آرامش برسی.",
		"poem": "به ملازمان سلطان که رساند اين دعا را\tکه به شکر پادشاهی ز نظر مران گدا را\nز رقيب ديوسيرت به خدای خود پناهم\tمگر آن شهاب ثاقب مددی دهد خدا را\nمژه سياهت ار کرد به خون ما اشارت\tز فريب او بينديش و غلط مکن نگارا\nدل عالمی بسوزی چو عذار برفروزی\tتو از اين چه سود داری که نمی‌کنی مدارا\nهمه شب در اين اميدم که نسيم صبحگاهی\tبه پيام آشنايان بنوازد آشنا را\nچه قيامت است جانا که به عاشقان نمودی\tدل و جان فدای رويت بنما عذار ما را\nبه خدا که جرعه‌ای ده تو به حافظ سحرخيز\tکه دعای صبحگاهی اثری کند شما را"
	},
	{
		"explanation": "هر کسی نمی تواند به آسانی و بدون سعی و تلاش به هدف برسد. شرط پیروزی در به کار گرفتن اندیشه و کوشش انسان است. از تجربه ی دیگران نیز باید استفاده کرد. به نیازمندان و محتاجان باید کمک کنی تا در مواقع ضروری دچار مشکل نشوی.",
		"poem": "نه هر که چهره برافروخت دلبری داند\tنه هر که آينه سازد سکندری داند\nنه هر که طرف کله کج نهاد و تند نشست\tکلاه داری و آيين سروری داند\nتو بندگی چو گدايان به شرط مزد مکن\tکه دوست خود روش بنده پروری داند\nغلام همت آن رند عافيت سوزم\tکه در گداصفتی کيمياگری داند\nوفا و عهد نکو باشد ار بياموزی\tوگرنه هر که تو بينی ستمگری داند\nبباختم دل ديوانه و ندانستم\tکه آدمی بچه‌ای شيوه پری داند\nهزار نکته باريکتر ز مو اين جاست\tنه هر که سر بتراشد قلندری داند\nمدار نقطه بينش ز خال توست مرا\tکه قدر گوهر يک دانه جوهری داند\nبه قد و چهره هر آن کس که شاه خوبان شد\tجهان بگيرد اگر دادگستری داند\nز شعر دلکش حافظ کسی بود آگاه\tکه لطف طبع و سخن گفتن دری داند"
	},
	{
		"explanation": "سعی و تلاش تو نتیجه خواهد داد و سرانجام به مقصود خود خواهی رسید. با دوستان مشورت کن و به سخنان دشمنان گوش فرا نده. دوست و دشمن را بشناس. عقل و تدبیر را در همه جا به کار ببند تا نادم و پشیمان نشوی. خدا را فراموش نکن.",
		"poem": "سال‌ها پيروی مذهب رندان کردم\tتا به فتوی خرد حرص به زندان کردم\nمن به سرمنزل عنقا نه به خود بردم راه\tقطع اين مرحله با مرغ سليمان کردم\nسايه‌ای بر دل ريشم فکن ای گنج روان\tکه من اين خانه به سودای تو ويران کردم\nتوبه کردم که نبوسم لب ساقی و کنون\tمی‌گزم لب که چرا گوش به نادان کردم\nدر خلاف آمد عادت بطلب کام که من\tکسب جمعيت از آن زلف پريشان کردم\nنقش مستوری و مستی نه به دست من و توست\tآن چه سلطان ازل گفت بکن آن کردم\nدارم از لطف ازل جنت فردوس طمع\tگر چه دربانی ميخانه فراوان کردم\nاين که پيرانه سرم صحبت يوسف بنواخت\tاجر صبريست که در کلبه احزان کردم\nصبح خيزی و سلامت طلبی چون حافظ\tهر چه کردم همه از دولت قرآن کردم\nگر به ديوان غزل صدرنشينم چه عجب\tسال‌ها بندگی صاحب ديوان کردم"
	},
	{
		"explanation": "برای رسیدن به مقصود باید رنج و زحمت کشید. با سهل انگاری و دست روی دست گذاشتن هیچ نتیجه ای حاصل نمی شود. با امید به خدا و مشورت با دوستان و کمک بزرگان به هدف خواهی رسید. نا امید نباش.",
		"poem": "از سر کوی تو هر کو به ملالت برود\tنرود کارش و آخر به خجالت برود\nکاروانی که بود بدرقه‌اش حفظ خدا\tبه تجمل بنشيند به جلالت برود\nسالک از نور هدايت ببرد راه به دوست\tکه به جايی نرسد گر به ضلالت برود\nکام خود آخر عمر از می و معشوق بگير\tحيف اوقات که يک سر به بطالت برود\nای دليل دل گمگشته خدا را مددی\tکه غريب ار نبرد ره به دلالت ببرد\nحکم مستوری و مستی همه بر خاتم تست\tکس ندانست که آخر به چه حالت برود\nحافظ از چشمه حکمت به کف آور جامی\tبو که از لوح دلت نقش جهالت برود"
	},
	{
		"explanation": "زندگی تو رو به خوشی و شادمانی می رود. آرزوهایت براورده می شود. رنج ها و ناراحتی ها با صبر و شکیبایی، به شادی و سرور تبدیل می شود. از شکست برای خود تجربه اندوزی کن. سعی کن که دوباره اشتباهات گذشته را تکرار نکنی.",
		"poem": "نفس باد صبا مشک فشان خواهد شد\tعالم پير دگرباره جوان خواهد شد\nارغوان جام عقيقی به سمن خواهد داد\tچشم نرگس به شقايق نگران خواهد شد\nاين تطاول که کشيد از غم هجران بلبل\tتا سراپرده گل نعره زنان خواهد شد\nگر ز مسجد به خرابات شدم خرده مگير\tمجلس وعظ دراز است و زمان خواهد شد\nای دل ار عشرت امروز به فردا فکنی\tمايه نقد بقا را که ضمان خواهد شد\nماه شعبان منه از دست قدح کاين خورشيد\tاز نظر تا شب عيد رمضان خواهد شد\nگل عزيز است غنيمت شمريدش صحبت\tکه به باغ آمد از اين راه و از آن خواهد شد\nمطربا مجلس انس است غزل خوان و سرود\tچند گويی که چنين رفت و چنان خواهد شد\nحافظ از بهر تو آمد سوی اقليم وجود\tقدمی نه به وداعش که روان خواهد شد"
	},
	{
		"explanation": "در تصمیم گیری عجول و شتابزده مباش. کاری نکن که بعدها موجب ندامت و پشیمانی شود. دوستان واقعی را بشناس و با آنان مهربان و وفادار باش. روزگار در گذر است و ارزش ندارد که به خاطر مسائل کوچک و حقیر زندگی خود و دیگران را به مخاطره بیندازی.",
		"poem": "گفتا برون شدی به تماشای ماه نو\tاز ماه ابروان منت شرم باد رو\nعمريست تا دلت ز اسيران زلف ماست\tغافل ز حفظ جانب ياران خود مشو\nمفروش عطر عقل به هندوی زلف ما\tکان جا هزار نافه مشکين به نيم جو\nتخم وفا و مهر در اين کهنه کشته زار\tآن گه عيان شود که بود موسم درو\nساقی بيار باده که رمزی بگويمت\tاز سر اختران کهن سير و ماه نو\nشکل هلال هر سر مه می‌دهد نشان\tاز افسر سيامک و ترک کلاه زو\nحافظ جناب پير مغان مامن وفاست\tدرس حديث عشق بر او خوان و ز او شنو"
	},
	{
		"explanation": "انتظاری که از رسیدن به هدف داشتی برآورده نشده است و به آرزوهایت نرسیده ای. با ناله و شکوه هیچ کاری درست نمی شود. نا امید نباش و در روشی که انتخاب کرده ای تجدید نظر کن و با عقل و تدبیر به سوی هدف برو.",
		"poem": "دل از من برد و روی از من نهان کرد\tخدا را با که اين بازی توان کرد\nشب تنهاييم در قصد جان بود\tخيالش لطف‌های بی‌کران کرد\nچرا چون لاله خونين دل نباشم\tکه با ما نرگس او سرگران کرد\nکه را گويم که با اين درد جان سوز\tطبيبم قصد جان ناتوان کرد\nبدان سان سوخت چون شمعم که بر من\tصراحی گريه و بربط فغان کرد\nصبا گر چاره داری وقت وقت است\tکه درد اشتياقم قصد جان کرد\nميان مهربانان کی توان گفت\tکه يار ما چنين گفت و چنان کرد\nعدو با جان حافظ آن نکردی\tکه تير چشم آن ابروکمان کرد"
	},
	{
		"explanation": "غم و حسرت را فراموش کن. زندگی ارزش غصه و اندوه را ندارد. مال و ثروت دنیا چون باد می آید و از بین می رود. به آنچه داری قانع باش و زیاده طلبی نکن. چیزی را که می دانی هرگز به دست نمی آوری فراموش کن.",
		"poem": "شراب و عيش نهان چيست کار بی‌بنياد\tزديم بر صف رندان و هر چه بادا باد\nگره ز دل بگشا و از سپهر ياد مکن\tکه فکر هيچ مهندس چنين گره نگشاد\nز انقلاب زمانه عجب مدار که چرخ\tاز اين فسانه هزاران هزار دارد ياد\nقدح به شرط ادب گير زان که ترکيبش\tز کاسه سر جمشيد و بهمن است و قباد\nکه آگه است که کاووس و کی کجا رفتند\tکه واقف است که چون رفت تخت جم بر باد\nز حسرت لب شيرين هنوز می‌بينم\tکه لاله می‌دمد از خون ديده فرهاد\nمگر که لاله بدانست بی‌وفايی دهر\tکه تا بزاد و بشد جام می ز کف ننهاد\nبيا بيا که زمانی ز می خراب شويم\tمگر رسيم به گنجی در اين خراب آباد\nنمی‌دهند اجازت مرا به سير و سفر\tنسيم باد مصلا و آب رکن آباد\nقدح مگير چو حافظ مگر به ناله چنگ\tکه بسته‌اند بر ابريشم طرب دل شاد"
	},
	{
		"explanation": "به آنچه می خواهی نرسیده ای و غم و اندوهی سراسر زندگیت را فرا گرفته اما روزگار هرگز به یک روش نمی چرخد و پایان هر شب سیاهی سپیدی روز است. شاد باش و غم دنیا را نادیده بگیر.",
		"poem": "ما را ز خيال تو چه پروای شراب است\tخم گو سر خود گير که خمخانه خراب است\nگر خمر بهشت است بريزيد که بی دوست\tهر شربت عذبم که دهی عين عذاب است\nافسوس که شد دلبر و در ديده گريان\tتحرير خيال خط او نقش بر آب است\nبيدار شو ای ديده که ايمن نتوان بود\tزين سيل دمادم که در اين منزل خواب است\nمعشوق عيان می‌گذرد بر تو وليکن\tاغيار همی‌بيند از آن بسته نقاب است\nگل بر رخ رنگين تو تا لطف عرق ديد\tدر آتش شوق از غم دل غرق گلاب است\nسبز است در و دشت بيا تا نگذاريم\tدست از سر آبی که جهان جمله سراب است\nدر کنج دماغم مطلب جای نصيحت\tکاين گوشه پر از زمزمه چنگ و رباب است\nحافظ چه شد ار عاشق و رند است و نظرباز\tبس طور عجب لازم ايام شباب است"
	},
	{
		"explanation": "اگر امروز به آرزوی خود نرسیدی، ناامید نباش. بهتر است که بیشتر سعی کنی. دنیا فراز و نشیب بسیار دارد و چنانچه امروز به مقصود خود نرسیدی، ناراحت و اندوهگین نباش. شاید خیر و صلاح تو در آن باشد.",
		"poem": "به جان او که گرم دسترس به جان بودی\tکمينه پيشکش بندگانش آن بودی\nبگفتمی که بها چيست خاک پايش را\tاگر حيات گران مايه جاودان بودی\nبه بندگی قدش سرو معترف گشتی\tگرش چو سوسن آزاده ده زبان بودی\nبه خواب نيز نمی‌بينمش چه جای وصال\tچو اين نبود و نديديم باری آن بودی\nاگر دلم نشدی پايبند طره او\tکی اش قرار در اين تيره خاکدان بودی\nبه رخ چو مهر فلک بی‌نظير آفاق است\tبه دل دريغ که يک ذره مهربان بودی\nدرآمدی ز درم کاشکی چو لمعه نور\tکه بر دو ديده ما حکم او روان بودی\nز پرده ناله حافظ برون کی افتادی\tاگر نه همدم مرغان صبح خوان بودی"
	},
	{
		"explanation": "در آرزوی جلب محبت کسی هستی. با کمی صبر و صداقت به مقصود خود خواهی رسید.به خداوند توکل داشته باش تا غمها و غصه هایت به پایان برسد.",
		"poem": "گفتم غم تو دارم گفتا غمت سر آيد\tگفتم که ماه من شو گفتا اگر برآيد\nگفتم ز مهرورزان رسم وفا بياموز\tگفتا ز خوبرويان اين کار کمتر آيد\nگفتم که بر خيالت راه نظر ببندم\tگفتا که شب رو است او از راه ديگر آيد\nگفتم که بوی زلفت گمراه عالمم کرد\tگفتا اگر بدانی هم اوت رهبر آيد\nگفتم خوشا هوايی کز باد صبح خيزد\tگفتا خنک نسيمی کز کوی دلبر آيد\nگفتم که نوش لعلت ما را به آرزو کشت\tگفتا تو بندگی کن کو بنده پرور آيد\nگفتم دل رحيمت کی عزم صلح دارد\tگفتا مگوی با کس تا وقت آن درآيد\nگفتم زمان عشرت ديدی که چون سر آمد\tگفتا خموش حافظ کاين غصه هم سر آيد"
	},
	{
		"explanation": "در برابر سختیها و مشکلات استقامت کن و روحیه ی خود را نباز. دنیا را سخت نگیر. دل به خدا بسپار و توکل کن تا روحیه ای قوی داشته باشی. غم های خود را آشکار نکن تا روحیه ی خانواده و اطرافیان را از بین نبری. عاقبت اندیش باش و در هرکار با عقل و خرد کار کن.",
		"poem": "دوش با من گفت پنهان کاردانی تيزهوش\tو از شما پنهان نشايد کرد سر می فروش\nگفت آسان گير بر خود کارها کز روی طبع\tسخت می‌گردد جهان بر مردمان سختکوش\nوان گهم درداد جامی کز فروغش بر فلک\tزهره در رقص آمد و بربط زنان می‌گفت نوش\nبا دل خونين لب خندان بياور همچو جام\tنی گرت زخمی رسد آيی چو چنگ اندر خروش\nتا نگردی آشنا زين پرده رمزی نشنوی\tگوش نامحرم نباشد جای پيغام سروش\nگوش کن پند ای پسر و از بهر دنيا غم مخور\tگفتمت چون در حديثی گر توانی داشت هوش\nدر حريم عشق نتوان زد دم از گفت و شنيد\tزان که آن جا جمله اعضا چشم بايد بود و گوش\nبر بساط نکته دانان خودفروشی شرط نيست\tيا سخن دانسته گو ای مرد عاقل يا خموش\nساقيا می ده که رندی‌های حافظ فهم کرد\tآصف صاحب قران جرم بخش عيب پوش"
	},
	{
		"explanation": "بیهوده غمگین و ناراحت نباش. اگر به آرزو و هدف خود نرسیدی، دنیا به آخر نمی رسد. بهتر است که به کار دیگری بپردازی و روزگار را بر وفق مراد خود بگردانی. به اندازه ی توانایی و قابلیت های خود زندگی کن و خود را برای آرزوهای دور و دراز و دست نیافتنی به خطر نینداز.",
		"poem": "اين خرقه که من دارم در رهن شراب اولی\tوين دفتر بی‌معنی غرق می ناب اولی\nچون عمر تبه کردم چندان که نگه کردم\tدر کنج خراباتی افتاده خراب اولی\nچون مصلحت انديشی دور است ز درويشی\tهم سينه پر از آتش هم ديده پرآب اولی\nمن حالت زاهد را با خلق نخواهم گفت\tاين قصه اگر گويم با چنگ و رباب اولی\nتا بی سر و پا باشد اوضاع فلک زين دست\tدر سر هوس ساقی در دست شراب اولی\nاز همچو تو دلداری دل برنکنم آری\tچون تاب کشم باری زان زلف به تاب اولی\nچون پير شدی حافظ از ميکده بيرون آی\tرندی و هوسناکی در عهد شباب اولی"
	},
	{
		"explanation": "اگر می خواهی به موفقیت برسی خدا را فراموش نکن و با اعتدال و میانه روی زندگی کن. افراط و تفریط در کارها زندگی را دچار مخاطره خواهد کرد. دوستان با وفا و مهربان را فراموش نکن و به عهد و پیمان دوستی وفادار باش.",
		"poem": "هر آن که جانب اهل خدا نگه دارد\tخداش در همه حال از بلا نگه دارد\nحديث دوست نگويم مگر به حضرت دوست\tکه آشنا سخن آشنا نگه دارد\nدلا معاش چنان کن که گر بلغزد پای\tفرشته‌ات به دو دست دعا نگه دارد\nگرت هواست که معشوق نگسلد پيمان\tنگاه دار سر رشته تا نگه دارد\nصبا بر آن سر زلف ار دل مرا بينی\tز روی لطف بگويش که جا نگه دارد\nچو گفتمش که دلم را نگاه دار چه گفت\tز دست بنده چه خيزد خدا نگه دارد\nسر و زر و دل و جانم فدای آن ياری\tکه حق صحبت مهر و وفا نگه دارد\nغبار راه راهگذارت کجاست تا حافظ\tبه يادگار نسيم صبا نگه دارد"
	},
	{
		"explanation": "از هرجا می توان به اشتباه و خطای خود پی برد و راه درست را انتخاب کرد. از تجربه ی دیگران استفاده کن. به تنهایی نمی توانی این راه مشکل را طی کنی. هوشیار و عاقبت اندیش باش و فریب لحظه های زودگذر و فریبنده را نخور.",
		"poem": "غلام نرگس مست تو تاجدارانند\tخراب باده لعل تو هوشيارانند\nتو را صبا و مرا آب ديده شد غماز\tو گر نه عاشق و معشوق رازدارانند\nز زير زلف دوتا چون گذر کنی بنگر\tکه از يمين و يسارت چه سوگوارانند\nگذار کن چو صبا بر بنفشه زار و ببين\tکه از تطاول زلفت چه بی‌قرارانند\nنصيب ماست بهشت ای خداشناس برو\tکه مستحق کرامت گناهکارانند\nنه من بر آن گل عارض غزل سرايم و بس\tکه عندليب تو از هر طرف هزارانند\nتو دستگير شو ای خضر پی خجسته که من\tپياده می‌روم و همرهان سوارانند\nبيا به ميکده و چهره ارغوانی کن\tمرو به صومعه کان جا سياه کارانند\nخلاص حافظ از آن زلف تابدار مباد\tکه بستگان کمند تو رستگارانند"
	},
	{
		"explanation": "زندگی راحت و آسوده ای در پیش رو داری. خداوند را سپاسگزار باش تا نعمت و آرامش در زندگیت همیشگی و مداوم باشد.",
		"poem": "می‌دمد صبح و کله بست سحاب\tالصبوح الصبوح يا اصحاب\nمی‌چکد ژاله بر رخ لاله\tالمدام المدام يا احباب\nمی‌وزد از چمن نسيم بهشت\tهان بنوشيد دم به دم می ناب\nتخت زمرد زده است گل به چمن\tراح چون لعل آتشين درياب\nدر ميخانه بسته‌اند دگر\tافتتح يا مفتح الابواب\nلب و دندانت را حقوق نمک\tهست بر جان و سينه‌های کباب\nاين چنين موسمی عجب باشد\tکه ببندند ميکده به شتاب\nبر رخ ساقی پری پيکر\tهمچو حافظ بنوش باده ناب"
	},
	{
		"explanation": "مشکل خود را با دوستان در میان بگذار تا به تو کمک کنند. به تنهایی نمی توانی از سد مشکلات بگذری. غرور و خودپرستی را رها کن. از اعمال و رفتار گذشته درس عبرت بگیر تا اشتباهات گذشته را تکرار نکنی. بهتر است با کسی که او را دوست داری بطور مستقیم و با اخلاص صحبت کنی تا به نتیجه ی مطلوب برسی.",
		"poem": "ای پيک راستان خبر يار ما بگو\tاحوال گل به بلبل دستان سرا بگو\nما محرمان خلوت انسيم غم مخور\tبا يار آشنا سخن آشنا بگو\nبرهم چو می‌زد آن سر زلفين مشکبار\tبا ما سر چه داشت ز بهر خدا بگو\nهر کس که گفت خاک در دوست توتياست\tگو اين سخن معاينه در چشم ما بگو\nآن کس که منع ما ز خرابات می‌کند\tگو در حضور پير من اين ماجرا بگو\nگر ديگرت بر آن در دولت گذر بود\tبعد از ادای خدمت و عرض دعا بگو\nهر چند ما بديم تو ما را بدان مگير\tشاهانه ماجرای گناه گدا بگو\nبر اين فقير نامه آن محتشم بخوان\tبا اين گدا حکايت آن پادشا بگو\nجان‌ها ز دام زلف چو بر خاک می‌فشاند\tبر آن غريب ما چه گذشت ای صبا بگو\nجان پرور است قصه ارباب معرفت\tرمزی برو بپرس حديثی بيا بگو\nحافظ گرت به مجلس او راه می‌دهند\tمی نوش و ترک زرق ز بهر خدا بگو"
	},
	{
		"explanation": "به هدف و مقصودت خواهی رسید. آن را غنیمت بدان. قدر آن را بدان زیرا آسان بدست نیامده است. در روزگار خوشی به یاد دیگران باش و از خداوند سپاسگزاری کن تا همیشه به تو کمک کند.",
		"poem": "خوش آمد گل وز آن خوشتر نباشد\tکه در دستت بجز ساغر نباشد\nزمان خوشدلی درياب و در ياب\tکه دايم در صدف گوهر نباشد\nغنيمت دان و می خور در گلستان\tکه گل تا هفته ديگر نباشد\nايا پرلعل کرده جام زرين\tببخشا بر کسی کش زر نباشد\nبيا ای شيخ و از خمخانه ما\tشرابی خور که در کوثر نباشد\nبشوی اوراق اگر همدرس مايی\tکه علم عشق در دفتر نباشد\nز من بنيوش و دل در شاهدی بند\tکه حسنش بسته زيور نباشد\nشرابی بی خمارم بخش يا رب\tکه با وی هيچ درد سر نباشد\nمن از جان بنده سلطان اويسم\tاگر چه يادش از چاکر نباشد\nبه تاج عالم آرايش که خورشيد\tچنين زيبنده افسر نباشد\nکسی گيرد خطا بر نظم حافظ\tکه هيچش لطف در گوهر نباشد"
	},
	{
		"explanation": "خود را گرفتار غم و محنت می بینی و از روزگار گله و شکایت داری. خود را در عشق شکست خورده می بینی. اینها همه نشانه های یأس است. زندگی به پایان نرسیده است. یأس و ناامیدی را از خود دور کن. پایان شب سیاه، سپیدی روز است.",
		"poem": "فاش می‌گويم و از گفته خود دلشادم\tبنده عشقم و از هر دو جهان آزادم\nطاير گلشن قدسم چه دهم شرح فراق\tکه در اين دامگه حادثه چون افتادم\nمن ملک بودم و فردوس برين جايم بود\tآدم آورد در اين دير خراب آبادم\nسايه طوبی و دلجويی حور و لب حوض\tبه هوای سر کوی تو برفت از يادم\nنيست بر لوح دلم جز الف قامت دوست\tچه کنم حرف دگر ياد نداد استادم\nکوکب بخت مرا هيچ منجم نشناخت\tيا رب از مادر گيتی به چه طالع زادم\nتا شدم حلقه به گوش در ميخانه عشق\tهر دم آيد غمی از نو به مبارک بادم\nمی خورد خون دلم مردمک ديده سزاست\tکه چرا دل به جگرگوشه مردم دادم\nپاک کن چهره حافظ به سر زلف ز اشک\tور نه اين سيل دمادم ببرد بنيادم"
	},
	{
		"explanation": "در هر کاری میانه روی پیشه کن و دقت عمل داشته باش. به فکر دوستان خود باش و آنان را از یاد نبر تا در روزگار تنگدستی و نیاز به کمک تو بشتابند. خود را از پند و اندرز بزرگان بی نیاز ندان و غرور و تکبر را کنار بگذار.",
		"poem": "زلف بر باد مده تا ندهی بر بادم\tناز بنياد مکن تا نکنی بنيادم\nمی مخور با همه کس تا نخورم خون جگر\tسر مکش تا نکشد سر به فلک فريادم\nزلف را حلقه مکن تا نکنی دربندم\tطره را تاب مده تا ندهی بر بادم\nيار بيگانه مشو تا نبری از خويشم\tغم اغيار مخور تا نکنی ناشادم\nرخ برافروز که فارغ کنی از برگ گلم\tقد برافراز که از سرو کنی آزادم\nشمع هر جمع مشو ور نه بسوزی ما را\tياد هر قوم مکن تا نروی از يادم\nشهره شهر مشو تا ننهم سر در کوه\tشور شيرين منما تا نکنی فرهادم\nرحم کن بر من مسکين و به فريادم رس\tتا به خاک در آصف نرسد فريادم\nحافظ از جور تو حاشا که بگرداند روی\tمن از آن روز که دربند توام آزادم"
	},
	{
		"explanation": "انتظار به پایان خواهد رسید. تلخکامی ها به خوشی و شادی تبدیل می شود. فقط باید صبر کرد و به خدا امیدوار بود. با آرامش خاطر به کار خود ادامه بده.",
		"poem": "ای صبا نکهتی از خاک ره يار بيار\tببر اندوه دل و مژده دلدار بيار\nنکته‌ای روح فزا از دهن دوست بگو\tنامه‌ای خوش خبر از عالم اسرار بيار\nتا معطر کنم از لطف نسيم تو مشام\tشمه‌ای از نفحات نفس يار بيار\nبه وفای تو که خاک ره آن يار عزيز\tبی غباری که پديد آيد از اغيار بيار\nگردی از رهگذر دوست به کوری رقيب\tبهر آسايش اين ديده خونبار بيار\nخامی و ساده دلی شيوه جانبازان نيست\tخبری از بر آن دلبر عيار بيار\nشکر آن را که تو در عشرتی ای مرغ چمن\tبه اسيران قفس مژده گلزار بيار\nکام جان تلخ شد از صبر که کردم بی دوست\tعشوه‌ای زان لب شيرين شکربار بيار\nروزگاريست که دل چهره مقصود نديد\tساقيا آن قدح آينه کردار بيار\nدلق حافظ به چه ارزد به می‌اش رنگين کن\tوان گهش مست و خراب از سر بازار بيار"
	},
	{
		"explanation": "در زندگی با احتیاط رفتار کن و مراقب سخنان خود باش. سخن حق را با ملایمت و آرامی می توان به کرسی نشاند. هرکسی را محرم اسرار خود قرار نده و عاقبت اندیش باش.",
		"poem": "صبحدم مرغ چمن با گل نوخاسته گفت\tناز کم کن که در اين باغ بسی چون تو شکفت\nگل بخنديد که از راست نرنجيم ولی\tهيچ عاشق سخن سخت به معشوق نگفت\nگر طمع داری از آن جام مرصع می لعل\tای بسا در که به نوک مژه‌ات بايد سفت\nتا ابد بوی محبت به مشامش نرسد\tهر که خاک در ميخانه به رخساره نرفت\nدر گلستان ارم دوش چو از لطف هوا\tزلف سنبل به نسيم سحری می‌آشفت\nگفتم ای مسند جم جام جهان بينت کو\tگفت افسوس که آن دولت بيدار بخفت\nسخن عشق نه آن است که آيد به زبان\tساقيا می ده و کوتاه کن اين گفت و شنفت\nاشک حافظ خرد و صبر به دريا انداخت\tچه کند سوز غم عشق نيارست نهفت"
	},
	{
		"explanation": "مراقب اطرافیان خود باش تا گمراه نشوی. در هر کاری که شروع می کنی با عقل و اندیشه عمل کن تا به نتیجه ی مطلوب برسی. دوستان خود را بشناس تا بتوانی به موقع از آنها استمداد جویی. ",
		"poem": "روزگاری شد که در ميخانه خدمت می‌کنم\tدر لباس فقر کار اهل دولت می‌کنم\nتا کی اندر دام وصل آرم تذروی خوش خرام\tدر کمينم و انتظار وقت فرصت می‌کنم\nواعظ ما بوی حق نشنيد بشنو کاين سخن\tدر حضورش نيز می‌گويم نه غيبت می‌کنم\nبا صبا افتان و خيزان می‌روم تا کوی دوست\tو از رفيقان ره استمداد همت می‌کنم\nخاک کويت زحمت ما برنتابد بيش از اين\tلطف‌ها کردی بتا تخفيف زحمت می‌کنم\nزلف دلبر دام راه و غمزه‌اش تير بلاست\tياد دار ای دل که چندينت نصيحت می‌کنم\nديده بدبين بپوشان ای کريم عيب پوش\tزين دليری‌ها که من در کنج خلوت می‌کنم\nحافظم در مجلسی دردی کشم در محفلی\tبنگر اين شوخی که چون با خلق صنعت می‌کنم"
	},
	{
		"explanation": "سعادت و نیکبختی در انتظار تو است. به خاطر موفقیتهایت مورد توجه دیگران قرار خواهی گرفت. مراقب باش کبر و غرور تو را از راهی که در پیش داری منحرف نکند.",
		"poem": "حسن تو هميشه در فزون باد\tرويت همه ساله لاله گون باد\nاندر سر ما خيال عشقت\tهر روز که باد در فزون باد\nهر سرو که در چمن درآيد\tدر خدمت قامتت نگون باد\nچشمی که نه فتنه تو باشد\tچون گوهر اشک غرق خون باد\nچشم تو ز بهر دلربايی\tدر کردن سحر ذوفنون باد\nهر جا که دليست در غم تو\tبی صبر و قرار و بی سکون باد\nقد همه دلبران عالم\tپيش الف قدت چو نون باد\nهر دل که ز عشق توست خالی\tاز حلقه وصل تو برون باد\nلعل تو که هست جان حافظ\tدور از لب مردمان دون باد"
	},
	{
		"explanation": "به کارهای گذشته و اعمال خود با تعمق بنگر تا به نقاط ضعف خود پی ببری. خودخواهی را رها کن و مغرور نباش. به هدف خود ایمان بیاور و تردید و دودلی را از خود دور کن. از بروز ناملایمات و مشکلات هراسان نباش و با اراده باش و به خداوند توکل کن.",
		"poem": "با مدعی مگوييد اسرار عشق و مستی\tتا بی‌خبر بميرد در درد خودپرستی\nعاشق شو ار نه روزی کار جهان سر آيد\tناخوانده نقش مقصود از کارگاه هستی\nدوش آن صنم چه خوش گفت در مجلس مغانم\tبا کافران چه کارت گر بت نمی‌پرستی\nسلطان من خدا را زلفت شکست ما را\tتا کی کند سياهی چندين درازدستی\nدر گوشه سلامت مستور چون توان بود\tتا نرگس تو با ما گويد رموز مستی\nآن روز ديده بودم اين فتنه‌ها که برخاست\tکز سرکشی زمانی با ما نمی‌نشستی\nعشقت به دست طوفان خواهد سپرد حافظ\tچون برق از اين کشاکش پنداشتی که جستی"
	},
	{
		"explanation": "کسی به هدف می رسد که عاشق بوده و به هدف ایمان داشته باشد. در راه رسیدن به مقصود عاقلانه بیندیش و ریاکاری را رها کن و از فریب دادن مردم دست بردار. در کارها، خداوند را مخلصانه در نظر داشته باش.",
		"poem": "بيا که ترک فلک خوان روزه غارت کرد\tهلال عيد به دور قدح اشارت کرد\nثواب روزه و حج قبول آن کس برد\tکه خاک ميکده عشق را زيارت کرد\nمقام اصلی ما گوشه خرابات است\tخداش خير دهاد آن که اين عمارت کرد\nبهای باده چون لعل چيست جوهر عقل\tبيا که سود کسی برد کاين تجارت کرد\nنماز در خم آن ابروان محرابی\tکسی کند که به خون جگر طهارت کرد\nفغان که نرگس جماش شيخ شهر امروز\tنظر به دردکشان از سر حقارت کرد\nبه روی يار نظر کن ز ديده منت دار\tکه کار ديده نظر از سر بصارت کرد\nحديث عشق ز حافظ شنو نه از واعظ\tاگر چه صنعت بسيار در عبارت کرد"
	},
	{
		"explanation": "آسوده و مطمئن به انجام کاری که در نظر داری بپرداز زیرا به موفقیت بزرگی دست خواهی یافت. از طعنه ی سرزنش کنندگان و کینه ی دشمنان به زودی خلاص خواهی شد.",
		"poem": "تنت به ناز طبيبان نيازمند مباد\tوجود نازکت آزرده گزند مباد\nسلامت همه آفاق در سلامت توست\tبه هيچ عارضه شخص تو دردمند مباد\nجمال صورت و معنی ز امن صحت توست\tکه ظاهرت دژم و باطنت نژند مباد\nدر اين چمن چو درآيد خزان به يغمايی\tرهش به سرو سهی قامت بلند مباد\nدر آن بساط که حسن تو جلوه آغازد\tمجال طعنه بدبين و بدپسند مباد\nهر آن که روی چو ماهت به چشم بد بيند\tبر آتش تو بجز جان او سپند مباد\nشفا ز گفته شکرفشان حافظ جوی\tکه حاجتت به علاج گلاب و قند مباد"
	},
	{
		"explanation": "در راه مقصود اراده ای محکم و پایدار داشته باش. با هر مانع که روبرو شدی، نا امید نشو زیرا نا امیدی بزرگترین آفت برای انسان است. شک و تردید را از خود بران. در امر زندگی دو دل بودن بسیار بد است.",
		"poem": "هرگزم نقش تو از لوح دل و جان نرود\tهرگز از ياد من آن سرو خرامان نرود\nاز دماغ من سرگشته خيال دهنت\tبه جفای فلک و غصه دوران نرود\nدر ازل بست دلم با سر زلفت پيوند\tتا ابد سر نکشد و از سر پيمان نرود\nهر چه جز بار غمت بر دل مسکين من است\tبرود از دل من و از دل من آن نرود\nآن چنان مهر توام در دل و جان جای گرفت\tکه اگر سر برود از دل و از جان نرود\nگر رود از پی خوبان دل من معذور است\tدرد دارد چه کند کز پی درمان نرود\nهر که خواهد که چو حافظ نشود سرگردان\tدل به خوبان ندهد و از پی ايشان نرود"
	},
	{
		"explanation": "در زندگی، عشق و محبت را فراموش نکن مخصوصاً در زندگی خصوصی خود. ازدواج موفقیت آمیزی در پیش داری. با کسی که دوست داری زندگی سرشار از عشق و محبت خواهی داشت.",
		"poem": "مطرب عشق عجب ساز و نوايی دارد\tنقش هر نغمه که زد راه به جايی دارد\nعالم از ناله عشاق مبادا خالی\tکه خوش آهنگ و فرح بخش هوايی دارد\nپير دردی کش ما گر چه ندارد زر و زور\tخوش عطابخش و خطاپوش خدايی دارد\nمحترم دار دلم کاين مگس قندپرست\tتا هواخواه تو شد فر همايی دارد\nاز عدالت نبود دور گرش پرسد حال\tپادشاهی که به همسايه گدايی دارد\nاشک خونين بنمودم به طبيبان گفتند\tدرد عشق است و جگرسوز دوايی دارد\nستم از غمزه مياموز که در مذهب عشق\tهر عمل اجری و هر کرده جزايی دارد\nنغز گفت آن بت ترسابچه باده پرست\tشادی روی کسی خور که صفايی دارد\nخسروا حافظ درگاه نشين فاتحه خواند\tو از زبان تو تمنای دعايی دارد"
	},
	{
		"explanation": "روزگار خوشی در پیش خواهی داشت. قدر لحظات آن را بدان و خداوند را سپاسگزار باش. مغرور و خودپسند نباش و دوستان را از خود نرنجان.",
		"poem": "خوشا شيراز و وضع بی‌مثالش\tخداوندا نگه دار از زوالش\nز رکن آباد ما صد لوحش الله\tکه عمر خضر می‌بخشد زلالش\nميان جعفرآباد و مصلا\tعبيرآميز می‌آيد شمالش\nبه شيراز آی و فيض روح قدسی\tبجوی از مردم صاحب کمالش\nکه نام قند مصری برد آن جا\tکه شيرينان ندادند انفعالش\nصبا زان لولی شنگول سرمست\tچه داری آگهی چون است حالش\nگر آن شيرين پسر خونم بريزد\tدلا چون شير مادر کن حلالش\nمکن از خواب بيدارم خدا را\tکه دارم خلوتی خوش با خيالش\nچرا حافظ چو می‌ترسيدی از هجر\tنکردی شکر ايام وصالش"
	},
	{
		"explanation": "با سهل انگاری و دست روی دست گذاشتن نمی توانی به نتیجه ی دلخواه برسی. شتابزده تصمیم نگیر و با افراد با تجربه و آگاه مشورت کن. غرور و تکبر را از خود دور کن. به تنهایی نمی توانی از سد مشکلات بگذری. با سعی و تلاش می توانی به نتیجه ی مطلوب دست یابی.",
		"poem": "سحرم هاتف ميخانه به دولتخواهی\tگفت بازآی که ديرينه اين درگاهی\nهمچو جم جرعه ما کش که ز سر دو جهان\tپرتو جام جهان بين دهدت آگاهی\nبر در ميکده رندان قلندر باشند\tکه ستانند و دهند افسر شاهنشاهی\nخشت زير سر و بر تارک هفت اختر پای\tدست قدرت نگر و منصب صاحب جاهی\nسر ما و در ميخانه که طرف بامش\tبه فلک بر شد و ديوار بدين کوتاهی\nقطع اين مرحله بی همرهی خضر مکن\tظلمات است بترس از خطر گمراهی\nاگرت سلطنت فقر ببخشند ای دل\tکمترين ملک تو از ماه بود تا ماهی\nتو دم فقر ندانی زدن از دست مده\tمسند خواجگی و مجلس تورانشاهی\nحافظ خام طمع شرمی از اين قصه بدار\tعملت چيست که فردوس برين می‌خواهی"
	},
	{
		"explanation": "امیدوار باش زیرا به هدف خود می رسی. باید صمیمیت و صداقت خود را نشان دهی و با عقل و درایت پیش بروی. با هر کس اسرار خود را در میان نگذار. عشق و محبت با پول و ثروت بدست نمی آید. به لطف خدا امیدوار باش.",
		"poem": "الا ای طوطی گويای اسرار\tمبادا خاليت شکر ز منقار\nسرت سبز و دلت خوش باد جاويد\tکه خوش نقشی نمودی از خط يار\nسخن سربسته گفتی با حريفان\tخدا را زين معما پرده بردار\nبه روی ما زن از ساغر گلابی\tکه خواب آلوده‌ايم ای بخت بيدار\nچه ره بود اين که زد در پرده مطرب\tکه می‌رقصند با هم مست و هشيار\nاز آن افيون که ساقی در می‌افکند\tحريفان را نه سر ماند نه دستار\nسکندر را نمی‌بخشند آبی\tبه زور و زر ميسر نيست اين کار\nبيا و حال اهل درد بشنو\tبه لفظ اندک و معنی بسيار\nبت چينی عدوی دين و دل‌هاست\tخداوندا دل و دينم نگه دار\nبه مستوران مگو اسرار مستی\tحديث جان مگو با نقش ديوار\nبه يمن دولت منصور شاهی\tعلم شد حافظ اندر نظم اشعار\nخداوندی به جای بندگان کرد\tخداوندا ز آفاتش نگه دار"
	},
	{
		"explanation": "از هوا و هوس خود پیروی نکن، وگرنه پشیمان و نادم می شوی. در هنگام بروز مشکلات صبر و شکیبایی نداری. قدر خود و ارزش های خود را بدان. در انتخاب دوست دقت کن تا آنکه گمراه نشوی. در کارهای خود دقیق باش و نقاط ضعفت را بشناس و در برطرف کردن آنها کوشش کن.",
		"poem": "تو مگر بر لب آبی به هوس بنشينی\tور نه هر فتنه که بينی همه از خود بينی\nبه خدايی که تويی بنده بگزيده او\tکه بر اين چاکر ديرينه کسی نگزينی\nگر امانت به سلامت ببرم باکی نيست\tبی دلی سهل بود گر نبود بی‌دينی\nادب و شرم تو را خسرو مه رويان کرد\tآفرين بر تو که شايسته صد چندينی\nعجب از لطف تو ای گل که نشستی با خار\tظاهرا مصلحت وقت در آن می‌بينی\nصبر بر جور رقيبت چه کنم گر نکنم\tعاشقان را نبود چاره بجز مسکينی\nباد صبحی به هوايت ز گلستان برخاست\tکه تو خوشتر ز گل و تازه‌تر از نسرينی\nشيشه بازی سرشکم نگری از چپ و راست\tگر بر اين منظر بينش نفسی بنشينی\nسخنی بی‌غرض از بنده مخلص بشنو\tای که منظور بزرگان حقيقت بينی\nنازنينی چو تو پاکيزه دل و پاک نهاد\tبهتر آن است که با مردم بد ننشينی\nسيل اين اشک روان صبر و دل حافظ برد\tبلغ الطاقه يا مقله عينی بينی\nتو بدين نازکی و سرکشی ای شمع چگل\tلايق بندگی خواجه جلال الدينی"
	},
	{
		"explanation": "امیدوار باش. سختی ها و مشکلات را تحمل کن و به هدف خود ایمان داشته باش. سختکوش و مقاوم باش. در کارها ایمان و صداقت داشته باش تا اعتماد مردم را به خود جلب کنی.",
		"poem": "گر چه افتاد ز زلفش گرهی در کارم\tهمچنان چشم گشاد از کرمش می‌دارم\nبه طرب حمل مکن سرخی رويم که چو جام\tخون دل عکس برون می‌دهد از رخسارم\nپرده مطربم از دست برون خواهد برد\tآه اگر زان که در اين پرده نباشد بارم\nپاسبان حرم دل شده‌ام شب همه شب\tتا در اين پرده جز انديشه او نگذارم\nمنم آن شاعر ساحر که به افسون سخن\tاز نی کلک همه قند و شکر می‌بارم\nديده بخت به افسانه او شد در خواب\tکو نسيمی ز عنايت که کند بيدارم\nچون تو را در گذر ای يار نمی‌يارم ديد\tبا که گويم که بگويد سخنی با يارم\nدوش می‌گفت که حافظ همه روی است و ريا\tبجز از خاک درش با که بود بازارم"
	},
	{
		"explanation": "هر کسی نمی تواند پی به حقیقت ببرد. لازمه ی آن امید به خداوند و دوری از ریا و تزویر است. عقل و تدبیر در کنار ایمان، رمز موفقیت است.",
		"poem": "در نظربازی ما بی‌خبران حيرانند\tمن چنينم که نمودم دگر ايشان دانند\nعاقلان نقطه پرگار وجودند ولی\tعشق داند که در اين دايره سرگردانند\nجلوه گاه رخ او ديده من تنها نيست\tماه و خورشيد همين آينه می‌گردانند\nعهد ما با لب شيرين دهنان بست خدا\tما همه بنده و اين قوم خداوندانند\nمفلسانيم و هوای می و مطرب داريم\tآه اگر خرقه پشمين به گرو نستانند\nوصل خورشيد به شبپره اعمی نرسد\tکه در آن آينه صاحب نظران حيرانند\nلاف عشق و گله از يار زهی لاف دروغ\tعشقبازان چنين مستحق هجرانند\nمگرم چشم سياه تو بياموزد کار\tور نه مستوری و مستی همه کس نتوانند\nگر به نزهتگه ارواح برد بوی تو باد\tعقل و جان گوهر هستی به نثار افشانند\nزاهد ار رندی حافظ نکند فهم چه شد\tديو بگريزد از آن قوم که قرآن خوانند\nگر شوند آگه از انديشه ما مغبچگان\tبعد از اين خرقه صوفی به گرو نستانند"
	},
	{
		"explanation": "گمان می بری به هدف خود نرسیده ای و دوستان تو را فریب داده اند اما با تأمل و اندیشه می توانی آینده ی خود را تغییر دهی و از مشکلات رها شوی. به خود امیدوار باش و اعتماد به نفس داشته باش.",
		"poem": "ای شاهد قدسی که کشد بند نقابت\tو ای مرغ بهشتی که دهد دانه و آبت\nخوابم بشد از ديده در اين فکر جگرسوز\tکاغوش که شد منزل آسايش و خوابت\nدرويش نمی‌پرسی و ترسم که نباشد\tانديشه آمرزش و پروای ثوابت\nراه دل عشاق زد آن چشم خماری\tپيداست از اين شيوه که مست است شرابت\nتيری که زدی بر دلم از غمزه خطا رفت\tتا باز چه انديشه کند رای صوابت\nهر ناله و فرياد که کردم نشنيدی\tپيداست نگارا که بلند است جنابت\nدور است سر آب از اين باديه هش دار\tتا غول بيابان نفريبد به سرابت\nتا در ره پيری به چه آيين روی ای دل\tباری به غلط صرف شد ايام شبابت\nای قصر دل افروز که منزلگه انسی\tيا رب مکناد آفت ايام خرابت\nحافظ نه غلاميست که از خواجه گريزد\tصلحی کن و بازآ که خرابم ز عتابت"
	},
	{
		"explanation": "غرور و تکبر دیگران را به هیچ بگیر و به دوستان ظاهر الصلاح دل مبند. برای رسیدن به مقصود باید به خود متکی باشی. عاقبت اندیش و هوشیار باش تا دچار رنج و زحمت نشوی.",
		"poem": "ای پسته تو خنده زده بر حديث قند\tمشتاقم از برای خدا يک شکر بخند\nطوبی ز قامت تو نيارد که دم زند\tزين قصه بگذرم که سخن می‌شود بلند\nخواهی که برنخيزدت از ديده رود خون\tدل در وفای صحبت رود کسان مبند\nگر جلوه می‌نمايی و گر طعنه می‌زنی\tما نيستيم معتقد شيخ خودپسند\nز آشفتگی حال من آگاه کی شود\tآن را که دل نگشت گرفتار اين کمند\nبازار شوق گرم شد آن سروقد کجاست\tتا جان خود بر آتش رويش کنم سپند\nجايی که يار ما به شکرخنده دم زند\tای پسته کيستی تو خدا را به خود مخند\nحافظ چو ترک غمزه ترکان نمی‌کنی\tدانی کجاست جای تو خوارزم يا خجند"
	},
	{
		"explanation": "بخت و اقبال با تو همراه است و روزگار روی خوش را به تو نشان می دهد. خداوند را سپاسگزار باش تا نعمات خود را از تو دریغ نکند. به عهد و پیمان خود پایبند و وفادار باش تا حق دوستی را به جای آورده باشی.",
		"poem": "جوزا سحر نهاد حمايل برابرم\tيعنی غلام شاهم و سوگند می‌خورم\nساقی بيا که از مدد بخت کارساز\tکامی که خواستم ز خدا شد ميسرم\nجامی بده که باز به شادی روی شاه\tپيرانه سر هوای جوانيست در سرم\nراهم مزن به وصف زلال خضر که من\tاز جام شاه جرعه کش حوض کوثرم\nشاها اگر به عرش رسانم سرير فضل\tمملوک اين جنابم و مسکين اين درم\nمن جرعه نوش بزم تو بودم هزار سال\tکی ترک آبخورد کند طبع خوگرم\nور باورت نمی‌کند از بنده اين حديث\tاز گفته کمال دليلی بياورم\nگر برکنم دل از تو و بردارم از تو مهر\tآن مهر بر که افکنم آن دل کجا برم\nمنصور بن مظفر غازيست حرز من\tو از اين خجسته نام بر اعدا مظفرم\nعهد الست من همه با عشق شاه بود\tو از شاهراه عمر بدين عهد بگذرم\nگردون چو کرد نظم ثريا به نام شاه\tمن نظم در چرا نکنم از که کمترم\nشاهين صفت چو طعمه چشيدم ز دست شاه\tکی باشد التفات به صيد کبوترم\nای شاه شيرگير چه کم گردد ار شود\tدر سايه تو ملک فراغت ميسرم\nشعرم به يمن مدح تو صد ملک دل گشاد\tگويی که تيغ توست زبان سخنورم\nبر گلشنی اگر بگذشتم چو باد صبح\tنی عشق سرو بود و نه شوق صنوبرم\nبوی تو می‌شنيدم و بر ياد روی تو\tدادند ساقيان طرب يک دو ساغرم\nمستی به آب يک دو عنب وضع بنده نيست\tمن سالخورده پير خرابات پرورم\nبا سير اختر فلکم داوری بسيست\tانصاف شاه باد در اين قصه ياورم\nشکر خدا که باز در اين اوج بارگاه\tطاووس عرش می‌شنود صيت شهپرم\nنامم ز کارخانه عشاق محو باد\tگر جز محبت تو بود شغل ديگرم\nشبل الاسد به صيد دلم حمله کرد و من\tگر لاغرم وگرنه شکار غضنفرم\nای عاشقان روی تو از ذره بيشتر\tمن کی رسم به وصل تو کز ذره کمترم\nبنما به من که منکر حسن رخ تو کيست\tتا ديده‌اش به گزلک غيرت برآورم\nبر من فتاد سايه خورشيد سلطنت\tو اکنون فراغت است ز خورشيد خاورم\nمقصود از اين معامله بازارتيزی است\tنی جلوه می‌فروشم و نی عشوه می‌خرم"
	},
	{
		"explanation": "کبر و غرور و ریا را از خود دور کن. به آرزوهایت خواهی رسید زیرا قدرت و توانایی لازم را داری. فقط باید همت و اراده داشته باشی. در بند مادیات نباش زیرا دائمی و همیشگی نیستند.",
		"poem": "راهی بزن که آهی بر ساز آن توان زد\tشعری بخوان که با او رطل گران توان زد\nبر آستان جانان گر سر توان نهادن\tگلبانگ سربلندی بر آسمان توان زد\nقد خميده ما سهلت نمايد اما\tبر چشم دشمنان تير از اين کمان توان زد\nدر خانقه نگنجد اسرار عشقبازی\tجام می مغانه هم با مغان توان زد\nدرويش را نباشد برگ سرای سلطان\tماييم و کهنه دلقی کتش در آن توان زد\nاهل نظر دو عالم در يک نظر ببازند\tعشق است و داو اول بر نقد جان توان زد\nگر دولت وصالت خواهد دری گشودن\tسرها بدين تخيل بر آستان توان زد\nعشق و شباب و رندی مجموعه مراد است\tچون جمع شد معانی گوی بيان توان زد\nشد رهزن سلامت زلف تو وين عجب نيست\tگر راه زن تو باشی صد کاروان توان زد\nحافظ به حق قرآن کز شيد و زرق بازآی\tباشد که گوی عيشی در اين جهان توان زد"
	},
	{
		"explanation": "در انتظار رسیدن به مقصود و آرزو به سر می بری. نا امید نباش. در سایه ی سعی و تلاش، به نتیجه ی دلخواه می رسی. صبر داشته باش که خداوند با عاشقان و صابران است.",
		"poem": "چه بودی ار دل آن ماه مهربان بودی\tکه حال ما نه چنين بودی ار چنان بودی\nبگفتمی که چه ارزد نسيم طره دوست\tگرم به هر سر مويی هزار جان بودی\nبرات خوشدلی ما چه کم شدی يا رب\tگرش نشان امان از بد زمان بودی\nگرم زمانه سرافراز داشتی و عزيز\tسرير عزتم آن خاک آستان بودی\nز پرده کاش برون آمدی چو قطره اشک\tکه بر دو ديده ما حکم او روان بودی\nاگر نه دايره عشق راه بربستی\tچو نقطه حافظ سرگشته در ميان بودی"
	},
	{
		"explanation": "در هر کار اعتدال و میانه روی را پیشه کن. تکبر و غرور را رها کن تا راهی تازه پیش پای تو گشوده شود. دوستی به تو خیانت و از سادگی و صداقت تو سوء استفاده کرده است. بهتر است واقع بین و امیدوار باشی و زیرکی و هوشیاری را از دست ندهی.",
		"poem": "صوفی ار باده به اندازه خورد نوشش باد\tور نه انديشه اين کار فراموشش باد\nآن که يک جرعه می از دست تواند دادن\tدست با شاهد مقصود در آغوشش باد\nپير ما گفت خطا بر قلم صنع نرفت\tآفرين بر نظر پاک خطاپوشش باد\nشاه ترکان سخن مدعيان می‌شنود\tشرمی از مظلمه خون سياووشش باد\nگر چه از کبر سخن با من درويش نگفت\tجان فدای شکرين پسته خاموشش باد\nچشمم از آينه داران خط و خالش گشت\tلبم از بوسه ربايان بر و دوشش باد\nنرگس مست نوازش کن مردم دارش\tخون عاشق به قدح گر بخورد نوشش باد\nبه غلامی تو مشهور جهان شد حافظ\tحلقه بندگی زلف تو در گوشش باد"
	},
	{
		"explanation": "اکنون که زندگی به کام و مراد تو می چرخد، مراقب دشمنان و حسودان باش. راز دل را با هر کسی در میان نگذار تا مبادا دوباره دچار رنج و زحمت بشوی. با عقل و درایت جوانب کار را بسنج تا پیروزی و سرافرازی تو مستدام باشد.",
		"poem": "هزار شکر که ديدم به کام خويشت باز\tز روی صدق و صفا گشته با دلم دمساز\nروندگان طريقت ره بلا سپرند\tرفيق عشق چه غم دارد از نشيب و فراز\nغم حبيب نهان به ز گفت و گوی رقيب\tکه نيست سينه ارباب کينه محرم راز\nاگر چه حسن تو از عشق غير مستغنيست\tمن آن نيم که از اين عشقبازی آيم باز\nچه گويمت که ز سوز درون چه می‌بينم\tز اشک پرس حکايت که من نيم غماز\nچه فتنه بود که مشاطه قضا انگيخت\tکه کرد نرگس مستش سيه به سرمه ناز\nبدين سپاس که مجلس منور است به دوست\tگرت چو شمع جفايی رسد بسوز و بساز\nغرض کرشمه حسن است ور نه حاجت نيست\tجمال دولت محمود را به زلف اياز\nغزل سرايی ناهيد صرفه‌ای نبرد\tدر آن مقام که حافظ برآورد آواز"
	},
	{
		"explanation": "بهتر است که از اطرافیان حیله گر و دو رو کناره گیری کنی تا بیشتر از این گرفتار مصیبت و بلا نشوی. این کار را هر زمان انجام دهی سود و فایده برده ای. به خداوند تکیه کن تا قلبت آرامش پیدا کند. صبور باش. دوران رنج به زودی تمام خواهد شد.",
		"poem": "حاليا مصلحت وقت در آن می‌بينم\tکه کشم رخت به ميخانه و خوش بنشينم\nجام می گيرم و از اهل ريا دور شوم\tيعنی از اهل جهان پاکدلی بگزينم\nجز صراحی و کتابم نبود يار و نديم\tتا حريفان دغا را به جهان کم بينم\nسر به آزادگی از خلق برآرم چون سرو\tگر دهد دست که دامن ز جهان درچينم\nبس که در خرقه آلوده زدم لاف صلاح\tشرمسار از رخ ساقی و می رنگينم\nسينه تنگ من و بار غم او هيهات\tمرد اين بار گران نيست دل مسکينم\nمن اگر رند خراباتم و گر زاهد شهر\tاين متاعم که همی‌بينی و کمتر زينم\nبنده آصف عهدم دلم از راه مبر\tکه اگر دم زنم از چرخ بخواهد کينم\nبر دلم گرد ستم‌هاست خدايا مپسند\tکه مکدر شود آيينه مهرآيينم"
	},
	{
		"explanation": "بهتر است در کاری که در پیش گرفته ای تجدید نظر کنی و با تأمل و تعمق بیشتر به آن بپردازی تا بتوانی به نتیجه ی مطلوب دست پیدا کنی. بیهوده به خاطر کاری که حاصلی ندارد، خود را به دردسر مینداز.",
		"poem": "غم زمانه که هيچش کران نمی‌بينم\tدواش جز می چون ارغوان نمی‌بينم\nبه ترک خدمت پير مغان نخواهم گفت\tچرا که مصلحت خود در آن نمی‌بينم\nز آفتاب قدح ارتفاع عيش بگير\tچرا که طالع وقت آن چنان نمی‌بينم\nنشان اهل خدا عاشقيست با خود دار\tکه در مشايخ شهر اين نشان نمی‌بينم\nبدين دو ديده حيران من هزار افسوس\tکه با دو آينه رويش عيان نمی‌بينم\nقد تو تا بشد از جويبار ديده من\tبه جای سرو جز آب روان نمی‌بينم\nدر اين خمار کسم جرعه‌ای نمی‌بخشد\tببين که اهل دلی در ميان نمی‌بينم\nنشان موی ميانش که دل در او بستم\tز من مپرس که خود در ميان نمی‌بينم\nمن و سفينه حافظ که جز در اين دريا\tبضاعت سخن درفشان نمی‌بينم"
	},
	{
		"explanation": "کارها را آسان نگیر و سهل انگاری را رها کن. تلاش و کوشش انسان را به همه چیز می رساند. از شکست ها نترس و از آنها به عنوان تجربه استفاده کن. هر کاری محتاج صداقت و ایمان است. با تظاهر و عوام فریبی به جایی نخواهی رسید.",
		"poem": "نقد صوفی نه همه صافی بی‌غش باشد\tای بسا خرقه که مستوجب آتش باشد\nصوفی ما که ز ورد سحری مست شدی\tشامگاهش نگران باش که سرخوش باشد\nخوش بود گر محک تجربه آيد به ميان\tتا سيه روی شود هر که در او غش باشد\nخط ساقی گر از اين گونه زند نقش بر آب\tای بسا رخ که به خونابه منقش باشد\nناز پرورد تنعم نبرد راه به دوست\tعاشقی شيوه رندان بلاکش باشد\nغم دنيی دنی چند خوری باده بخور\tحيف باشد دل دانا که مشوش باشد\nدلق و سجاده حافظ ببرد باده فروش\tگر شرابش ز کف ساقی مهوش باشد"
	},
	{
		"explanation": "از لحظه های عمر بهره ی کافی بگیر و زندگی را در طلب آرزوهای دور و دراز به هدر نده. به آنچه داری قانع باش و از زندگی لذت ببر. خانواده ی خوبی داری. رنج و زحمت دنیا را بیهوده برای خود به وجود نیاور.",
		"poem": "خيز و در کاسه زر آب طربناک انداز\tپيشتر زان که شود کاسه سر خاک انداز\nعاقبت منزل ما وادی خاموشان است\tحاليا غلغله در گنبد افلاک انداز\nچشم آلوده نظر از رخ جانان دور است\tبر رخ او نظر از آينه پاک انداز\nبه سر سبز تو ای سرو که گر خاک شوم\tناز از سر بنه و سايه بر اين خاک انداز\nدل ما را که ز مار سر زلف تو بخست\tاز لب خود به شفاخانه ترياک انداز\nملک اين مزرعه دانی که ثباتی ندهد\tآتشی از جگر جام در املاک انداز\nغسل در اشک زدم کاهل طريقت گويند\tپاک شو اول و پس ديده بر آن پاک انداز\nيا رب آن زاهد خودبين که بجز عيب نديد\tدود آهيش در آيينه ادراک انداز\nچون گل از نکهت او جامه قبا کن حافظ\tوين قبا در ره آن قامت چالاک انداز"
	},
	{
		"explanation": "مسئولیتی که بر دوش گرفته اید بیش از اندازه ی توان و طاقت شماست. بهتر است که اعتدال در کارها را فراموش نکنید. در هر کاری صداقت را پیشه کن تا بتوانی به موفقیت دست پیدا کنی. با اطرافیان، با حیله و فریب رفتار نکن که این بسیار بد است و نتیجه ی منفی به دنبال دارد.",
		"poem": "پيرانه سرم عشق جوانی به سر افتاد\tوان راز که در دل بنهفتم به درافتاد\nاز راه نظر مرغ دلم گشت هواگير\tای ديده نگه کن که به دام که درافتاد\nدردا که از آن آهوی مشکين سيه چشم\tچون نافه بسی خون دلم در جگر افتاد\nاز رهگذر خاک سر کوی شما بود\tهر نافه که در دست نسيم سحر افتاد\nمژگان تو تا تيغ جهان گير برآورد\tبس کشته دل زنده که بر يک دگر افتاد\nبس تجربه کرديم در اين دير مکافات\tبا دردکشان هر که درافتاد برافتاد\nگر جان بدهد سنگ سيه لعل نگردد\tبا طينت اصلی چه کند بدگهر افتاد\nحافظ که سر زلف بتان دست کشش بود\tبس طرفه حريفيست کش اکنون به سر افتاد"
	},
	{
		"explanation": "به اهداف و افکار پراکنده ی خود سر و سامان بده و هر لحظه، تغییر عقیده نده. با دوستان مشورت کن تا بتوانی بهتر تصمیم بگیری. دو دل نباش. در هر کار اول فکر کن و جوانب کار را بسنج تا به مقصود و آرزوی خود برسی.",
		"poem": "نکته‌ای دلکش بگويم خال آن مه رو ببين\tعقل و جان را بسته زنجير آن گيسو ببين\nعيب دل کردم که وحشی وضع و هرجايی مباش\tگفت چشم شيرگير و غنج آن آهو ببين\nحلقه زلفش تماشاخانه باد صباست\tجان صد صاحب دل آن جا بسته يک مو ببين\nعابدان آفتاب از دلبر ما غافلند\tای ملامتگو خدا را رو مبين آن رو ببين\nزلف دل دزدش صبا را بند بر گردن نهاد\tبا هواداران ره رو حيله هندو ببين\nاين که من در جست و جوی او ز خود فارغ شدم\tکس نديده‌ست و نبيند مثلش از هر سو ببين\nحافظ ار در گوشه محراب می‌نالد رواست\tای نصيحتگو خدا را آن خم ابرو ببين\nاز مراد شاه منصور ای فلک سر برمتاب\tتيزی شمشير بنگر قوت بازو ببين"
	},
	{
		"explanation": "کسی که ایمان داشته باشد و دریادل باشد از سختی های زودگذر روزگار نمی هراسد. صبر و توکل به خدا چاره ساز مشکلات است. از انسان های بد طینت و سود جو دوری کن. هر کسی را محرم اسرار خود قرار نده. هرچه می خواهی از خدا بخواه.",
		"poem": "دلی که غيب نمای است و جام جم دارد\tز خاتمی که دمی گم شود چه غم دارد\nبه خط و خال گدايان مده خزينه دل\tبه دست شاهوشی ده که محترم دارد\nنه هر درخت تحمل کند جفای خزان\tغلام همت سروم که اين قدم دارد\nرسيد موسم آن کز طرب چو نرگس مست\tنهد به پای قدح هر که شش درم دارد\nزر از بهای می اکنون چو گل دريغ مدار\tکه عقل کل به صدت عيب متهم دارد\nز سر غيب کس آگاه نيست قصه مخوان\tکدام محرم دل ره در اين حرم دارد\nدلم که لاف تجرد زدی کنون صد شغل\tبه بوی زلف تو با باد صبحدم دارد\nمراد دل ز که پرسم که نيست دلداری\tکه جلوه نظر و شيوه کرم دارد\nز جيب خرقه حافظ چه طرف بتوان بست\tکه ما صمد طلبيديم و او صنم دارد"
	},
	{
		"explanation": "هیچ چیز به آسانی و سهولت به دست نمی آید. سعی و تلاش لازم دارد. در کاری که در پیش روی داری، با دقت و طمأنینه حرکت کن. عجولانه تصمیم نگیر. از بروز مشکلات و حوادث به خود ترس و واهمه راه نده.",
		"poem": "هر نکته‌ای که گفتم در وصف آن شمايل\tهر کو شنيد گفتا لله در قال\nتحصيل عشق و رندی آسان نمود اول\tآخر بسوخت جانم در کسب اين فضايل\nحلاج بر سر دار اين نکته خوش سرايد\tاز شافعی نپرسند امثال اين مسال\nگفتم که کی ببخشی بر جان ناتوانم\tگفت آن زمان که نبود جان در ميانه حال\nدل داده‌ام به ياری شوخی کشی نگاری\tمرضيه السجايا محموده الخصال\nدر عين گوشه گيری بودم چو چشم مستت\tو اکنون شدم به مستان چون ابروی تو مايل\nاز آب ديده صد ره طوفان نوح ديدم\tو از لوح سينه نقشت هرگز نگشت زايل\nای دوست دست حافظ تعويذ چشم زخم است\tيا رب ببينم آن را در گردنت حمايل"
	},
	{
		"explanation": "بخت و اقبال به تو روی خواهد کرد هر چند که امروز در رنج و ناکامی به سر می بری. اما نا امید نباش. راه های دیگر را آزمایش کن تا به آرزوی خود برسی.",
		"poem": "جهان بر ابروی عيد از هلال وسمه کشيد\tهلال عيد در ابروی يار بايد ديد\nشکسته گشت چو پشت هلال قامت من\tکمان ابروی يارم چو وسمه بازکشيد\nمگر نسيم خطت صبح در چمن بگذشت\tکه گل به بوی تو بر تن چو صبح جامه دريد\nنبود چنگ و رباب و نبيد و عود که بود\tگل وجود من آغشته گلاب و نبيد\nبيا که با تو بگويم غم ملالت دل\tچرا که بی تو ندارم مجال گفت و شنيد\nبهای وصل تو گر جان بود خريدارم\tکه جنس خوب مبصر به هر چه ديد خريد\nچو ماه روی تو در شام زلف می‌ديدم\tشبم به روی تو روشن چو روز می‌گرديد\nبه لب رسيد مرا جان و برنيامد کام\tبه سر رسيد اميد و طلب به سر نرسيد\nز شوق روی تو حافظ نوشت حرفی چند\tبخوان ز نظمش و در گوش کن چو مرواريد"
	},
	{
		"explanation": "پیشرفت و سعادت در طالع تو است. هر کار و هر نیتی که داری فرجامی خوش و خوب دارد. ازدواج موفقیت آمیزی در پیش داری.",
		"poem": "جمالت آفتاب هر نظر باد\tز خوبی روی خوبت خوبتر باد\nهمای زلف شاهين شهپرت را\tدل شاهان عالم زير پر باد\nکسی کو بسته زلفت نباشد\tچو زلفت درهم و زير و زبر باد\nدلی کو عاشق رويت نباشد\tهميشه غرقه در خون جگر باد\nبتا چون غمزه‌ات ناوک فشاند\tدل مجروح من پيشش سپر باد\nچو لعل شکرينت بوسه بخشد\tمذاق جان من ز او پرشکر باد\nمرا از توست هر دم تازه عشقی\tتو را هر ساعتی حسنی دگر باد\nبه جان مشتاق روی توست حافظ\tتو را در حال مشتاقان نظر باد"
	},
	{
		"explanation": "همچنان امیدوار باش و دست از تلاش بر ندار. به زودی به آرزوی خود می رسی. در دوستی و محبت یکرنگ و استوار باش و سست اراده نشو.",
		"poem": "به چشم کرده‌ام ابروی ماه سيمايی\tخيال سبزخطی نقش بسته‌ام جايی\nاميد هست که منشور عشقبازی من\tاز آن کمانچه ابرو رسد به طغرايی\nسرم ز دست بشد چشم از انتظار بسوخت\tدر آرزوی سر و چشم مجلس آرايی\nمکدر است دل آتش به خرقه خواهم زد\tبيا ببين که که را می‌کند تماشايی\nبه روز واقعه تابوت ما ز سرو کنيد\tکه می‌رويم به داغ بلندبالايی\nزمام دل به کسی داده‌ام من درويش\tکه نيستش به کس از تاج و تخت پروايی\nدر آن مقام که خوبان ز غمزه تيغ زنند\tعجب مدار سری اوفتاده در پايی\nمرا که از رخ او ماه در شبستان است\tکجا بود به فروغ ستاره پروايی\nفراق و وصل چه باشد رضای دوست طلب\tکه حيف باشد از او غير او تمنايی\nدرر ز شوق برآرند ماهيان به نثار\tاگر سفينه حافظ رسد به دريايی"
	},
	{
		"explanation": "به زودی شاهد بخت و مقصود را در آغوش می کشی و مزد رنج و زحمات خود را خواهی گرفت. با مهر و محبت می توانی زندگی راحت و آسوده ای داشته باشی. هیچ چیز بهتر از صداقت و یکرنگی نیست.",
		"poem": "ديدم به خواب خوش که به دستم پياله بود\tتعبير رفت و کار به دولت حواله بود\nچهل سال رنج و غصه کشيديم و عاقبت\tتدبير ما به دست شراب دوساله بود\nآن نافه مراد که می‌خواستم ز بخت\tدر چين زلف آن بت مشکين کلاله بود\nاز دست برده بود خمار غمم سحر\tدولت مساعد آمد و می در پياله بود\nبر آستان ميکده خون می‌خورم مدام\tروزی ما ز خوان قدر اين نواله بود\nهر کو نکاشت مهر و ز خوبی گلی نچيد\tدر رهگذار باد نگهبان لاله بود\nبر طرف گلشنم گذر افتاد وقت صبح\tآن دم که کار مرغ سحر آه و ناله بود\nديديم شعر دلکش حافظ به مدح شاه\tيک بيت از اين قصيده به از صد رساله بود\nآن شاه تندحمله که خورشيد شيرگير\tپيشش به روز معرکه کمتر غزاله بود"
	},
	{
		"explanation": "فرصت را غنیمت بدان تا به مقصود خود برسی. کینه و دشمنی را رها کن و راه آشتی و دوستی را در پیش گیر. غم و غصه را رها کن که با ناله و شکوه به جایی نخواهی رسید.",
		"poem": "هر که را با خط سبزت سر سودا باشد\tپای از اين دايره بيرون ننهد تا باشد\nمن چو از خاک لحد لاله صفت برخيزم\tداغ سودای توام سر سويدا باشد\nتو خود ای گوهر يک دانه کجايی آخر\tکز غمت ديده مردم همه دريا باشد\nاز بن هر مژه‌ام آب روان است بيا\tاگرت ميل لب جوی و تماشا باشد\nچون گل و می دمی از پرده برون آی و درآ\tکه دگرباره ملاقات نه پيدا باشد\nظل ممدود خم زلف توام بر سر باد\tکاندر اين سايه قرار دل شيدا باشد\nچشمت از ناز به حافظ نکند ميل آری\tسرگرانی صفت نرگس رعنا باشد"
	},
	{
		"explanation": "ریا و تکبر را از خود دور کن و دوباره با دقت به خود و اعمال خود نگاه کن. جنبه های منفی را رها کن و از ضعف های خود تجربه کسب کن تا به مقصود برسی. وقت خود را بیهوده تلف نکن.",
		"poem": "گر چه بر واعظ شهر اين سخن آسان نشود\tتا ريا ورزد و سالوس مسلمان نشود\nرندی آموز و کرم کن که نه چندان هنر است\tحيوانی که ننوشد می و انسان نشود\nگوهر پاک ببايد که شود قابل فيض\tور نه هر سنگ و گلی لل و مرجان نشود\nاسم اعظم بکند کار خود ای دل خوش باش\tکه به تلبيس و حيل ديو مسلمان نشود\nعشق می‌ورزم و اميد که اين فن شريف\tچون هنرهای دگر موجب حرمان نشود\nدوش می‌گفت که فردا بدهم کام دلت\tسببی ساز خدايا که پشيمان نشود\nحسن خلقی ز خدا می‌طلبم خوی تو را\tتا دگر خاطر ما از تو پريشان نشود\nذره را تا نبود همت عالی حافظ\tطالب چشمه خورشيد درخشان نشود"
	},
	{
		"explanation": "راه های مختلفی را آزموده ای ولی به نتیجه ی مطلوب نرسیده ای. ناامید و مأیوس نباش. دوباره سعی کن. اگر دوباره شکست خوردی نگران نباش. دنیا به آخر نمی رسد. مرد را برای نبرد با سختی ها آفریده اند و پیروزی، میوه ی شیرین هر تلاش و کوششی است.",
		"poem": "چون شوم خاک رهش دامن بيفشاند ز من\tور بگويم دل بگردان رو بگرداند ز من\nروی رنگين را به هر کس می‌نمايد همچو گل\tور بگويم بازپوشان بازپوشاند ز من\nچشم خود را گفتم آخر يک نظر سيرش ببين\tگفت می‌خواهی مگر تا جوی خون راند ز من\nاو به خونم تشنه و من بر لبش تا چون شود\tکام بستانم از او يا داد بستاند ز من\nگر چو فرهادم به تلخی جان برآيد باک نيست\tبس حکايت‌های شيرين باز می‌ماند ز من\nگر چو شمعش پيش ميرم بر غمم خندان شود\tور برنجم خاطر نازک برنجاند ز من\nدوستان جان داده‌ام بهر دهانش بنگريد\tکو به چيزی مختصر چون باز می‌ماند ز من\nصبر کن حافظ که گر زين دست باشد درس غم\tعشق در هر گوشه‌ای افسانه‌ای خواند ز من"
	},
	{
		"explanation": "اگر صادقانه به سعی و تلاش بپردازی، به زودی به هدف و نتیجه ی دلخواه می رسی. سعادت و نیکبختی در دو قدمی تو است به شرط آنکه لحظات عمر را بیهوده به هدر ندهی. اراده ای راسخ داشته باش.",
		"poem": "کرشمه‌ای کن و بازار ساحری بشکن\tبه غمزه رونق و ناموس سامری بشکن\nبه باد ده سر و دستار عالمی يعنی\tکلاه گوشه به آيين سروری بشکن\nبه زلف گوی که آيين دلبری بگذار\tبه غمزه گوی که قلب ستمگری بشکن\nبرون خرام و ببر گوی خوبی از همه کس\tسزای حور بده رونق پری بشکن\nبه آهوان نظر شير آفتاب بگير\tبه ابروان دوتا قوس مشتری بشکن\nچو عطرسای شود زلف سنبل از دم باد\tتو قيمتش به سر زلف عنبری بشکن\nچو عندليب فصاحت فروشد ای حافظ\tتو قدر او به سخن گفتن دری بشکن"
	},
	{
		"explanation": "حتماً از راهنمایی و مشورت دیگران استفاده کن زیرا در این کاری که در پیش گرفته ای به تجربه ی دیگران نیاز داری. کبر و غرور را رها کن.",
		"poem": "من و انکار شراب اين چه حکايت باشد\tغالبا اين قدرم عقل و کفايت باشد\nتا به غايت ره ميخانه نمی‌دانستم\tور نه مستوری ما تا به چه غايت باشد\nزاهد و عجب و نماز و من و مستی و نياز\tتا تو را خود ز ميان با که عنايت باشد\nزاهد ار راه به رندی نبرد معذور است\tعشق کاريست که موقوف هدايت باشد\nمن که شب‌ها ره تقوا زده‌ام با دف و چنگ\tاين زمان سر به ره آرم چه حکايت باشد\nبنده پير مغانم که ز جهلم برهاند\tپير ما هر چه کند عين عنايت باشد\nدوش از اين غصه نخفتم که رفيقی می‌گفت\tحافظ ار مست بود جای شکايت باشد"
	},
	{
		"explanation": "از انجام کاری نادم و پشیمان هستی و امید به بخشایش داری. به صداقت و خلوص نیت خود امیدوار باش تا جبران مافات شود.",
		"poem": "دارم اميد عاطفتی از جانب دوست\tکردم جنايتی و اميدم به عفو اوست\nدانم که بگذرد ز سر جرم من که او\tگر چه پريوش است وليکن فرشته خوست\nچندان گريستم که هر کس که برگذشت\tدر اشک ما چو ديد روان گفت کاين چه جوست\nهيچ است آن دهان و نبينم از او نشان\tموی است آن ميان و ندانم که آن چه موست\nدارم عجب ز نقش خيالش که چون نرفت\tاز ديده‌ام که دم به دمش کار شست و شوست\nبی گفت و گوی زلف تو دل را همی‌کشد\tبا زلف دلکش تو که را روی گفت و گوست\nعمريست تا ز زلف تو بويی شنيده‌ام\tزان بوی در مشام دل من هنوز بوست\nحافظ بد است حال پريشان تو ولی\tبر بوی زلف يار پريشانيت نکوست"
	},
	{
		"explanation": "برای رهایی از غم و اندوهی که دچار آن شده ای بهتر است که یک بار دیگر به اعمال و رفتار خود به دقت نگاه کنی تا نقطه ضعف خود را بفهمی. با اخلاص به کار خود ادامه بده و از خداوند کمک بخواه. مشورت با دوستان را فراموش نکن.",
		"poem": "خط عذار يار که بگرفت ماه از او\tخوش حلقه‌ايست ليک به در نيست راه از او\nابروی دوست گوشه محراب دولت است\tآن جا بمال چهره و حاجت بخواه از او\nای جرعه نوش مجلس جم سينه پاک دار\tکيينه‌ايست جام جهان بين که آه از او\nکردار اهل صومعه‌ام کرد می پرست\tاين دود بين که نامه من شد سياه از او\nسلطان غم هر آن چه تواند بگو بکن\tمن برده‌ام به باده فروشان پناه از او\nساقی چراغ می به ره آفتاب دار\tگو برفروز مشعله صبحگاه از او\nآبی به روزنامه اعمال ما فشان\tباشد توان سترد حروف گناه از او\nحافظ که ساز مطرب عشاق ساز کرد\tخالی مباد عرصه اين بزمگاه از او\nآيا در اين خيال که دارد گدای شهر\tروزی بود که ياد کند پادشاه از او"
	},
	{
		"explanation": "به زودی به مقصد و هدف خود خواهی رسید. زندگی خوبی در انتظار تواست. اگر قصد ازدواج داری با عشق و محبت به سعادت و نیکبختی خواهی رسید.",
		"poem": "رواق منظر چشم من آشيانه توست\tکرم نما و فرود آ که خانه خانه توست\nبه لطف خال و خط از عارفان ربودی دل\tلطيفه‌های عجب زير دام و دانه توست\nدلت به وصل گل ای بلبل صبا خوش باد\tکه در چمن همه گلبانگ عاشقانه توست\nعلاج ضعف دل ما به لب حوالت کن\tکه اين مفرح ياقوت در خزانه توست\nبه تن مقصرم از دولت ملازمتت\tولی خلاصه جان خاک آستانه توست\nمن آن نيم که دهم نقد دل به هر شوخی\tدر خزانه به مهر تو و نشانه توست\nتو خود چه لعبتی ای شهسوار شيرين کار\tکه توسنی چو فلک رام تازيانه توست\nچه جای من که بلغزد سپهر شعبده باز\tاز اين حيل که در انبانه بهانه توست\nسرود مجلست اکنون فلک به رقص آرد\tکه شعر حافظ شيرين سخن ترانه توست"
	},
	{
		"explanation": "زمانی پیروز و سرافراز خواهی شد که با سعی و تلاش و امید به خدا اقدام کنی. هر شکست مقدمه ی پیروزی است و تجربه های دیگران می تواند راهنمای تو باشد.",
		"poem": "به کوی ميکده هر سالکی که ره دانست\tدری دگر زدن انديشه تبه دانست\nزمانه افسر رندی نداد جز به کسی\tکه سرفرازی عالم در اين کله دانست\nبر آستانه ميخانه هر که يافت رهی\tز فيض جام می اسرار خانقه دانست\nهر آن که راز دو عالم ز خط ساغر خواند\tرموز جام جم از نقش خاک ره دانست\nورای طاعت ديوانگان ز ما مطلب\tکه شيخ مذهب ما عاقلی گنه دانست\nدلم ز نرگس ساقی امان نخواست به جان\tچرا که شيوه آن ترک دل سيه دانست\nز جور کوکب طالع سحرگهان چشمم\tچنان گريست که ناهيد ديد و مه دانست\nحديث حافظ و ساغر که می‌زند پنهان\tچه جای محتسب و شحنه پادشه دانست\nبلندمرتبه شاهی که نه رواق سپهر\tنمونه‌ای ز خم طاق بارگه دانست"
	},
	{
		"explanation": "ثابت قدم و با اراده ای محکم راه خود را ادامه بده تا به مقصود برسی. از طعنه ی دشمنان بیمی به دل راه نده. از مشکلات راه نا امید نشو زیرا رسیدن به هدف فداکاری و تلاش می خواهد. از دوستان خود کمک بگیر.",
		"poem": "دوش بيماری چشم تو ببرد از دستم\tليکن از لطف لبت صورت جان می‌بستم\nعشق من با خط مشکين تو امروزی نيست\tديرگاه است کز اين جام هلالی مستم\nاز ثبات خودم اين نکته خوش آمد که به جور\tدر سر کوی تو از پای طلب ننشستم\nعافيت چشم مدار از من ميخانه نشين\tکه دم از خدمت رندان زده‌ام تا هستم\nدر ره عشق از آن سوی فنا صد خطر است\tتا نگويی که چو عمرم به سر آمد رستم\nبعد از اينم چه غم از تير کج انداز حسود\tچون به محبوب کمان ابروی خود پيوستم\nبوسه بر درج عقيق تو حلال است مرا\tکه به افسوس و جفا مهر وفا نشکستم\nصنمی لشکريم غارت دل کرد و برفت\tآه اگر عاطفت شاه نگيرد دستم\nرتبت دانش حافظ به فلک برشده بود\tکرد غمخواری شمشاد بلندت پستم"
	},
	{
		"explanation": "شک و تردید را از خود دور کن و از سرزنش دیگران نترس. دل قوی دار زیرا به آرزوهایت می رسی. با پشتکار و جدیت به پیش برو. به استقبال حوادث برو تا به مقصود خود برسی.",
		"poem": "دل و دينم شد و دلبر به ملامت برخاست\tگفت با ما منشين کز تو سلامت برخاست\nکه شنيدی که در اين بزم دمی خوش بنشست\tکه نه در آخر صحبت به ندامت برخاست\nشمع اگر زان لب خندان به زبان لافی زد\tپيش عشاق تو شب‌ها به غرامت برخاست\nدر چمن باد بهاری ز کنار گل و سرو\tبه هواداری آن عارض و قامت برخاست\nمست بگذشتی و از خلوتيان ملکوت\tبه تماشای تو آشوب قيامت برخاست\nپيش رفتار تو پا برنگرفت از خجلت\tسرو سرکش که به ناز از قد و قامت برخاست\nحافظ اين خرقه بينداز مگر جان ببری\tکاتش از خرقه سالوس و کرامت برخاست"
	},
	{
		"explanation": "هیچ کاری با خشونت و بدون سعی و تلاش به انجام نمی رسد. از دوستان ظاهرالصلاح کمک نطلب زیرا به نفع خود کار می کنند. ایمان و اراده به هدف، نیمی از مشکلات تو را چاره می سازند. دعا کن تا روحیه ی قوی داشته باشی.",
		"poem": "خستگان را چو طلب باشد و قوت نبود\tگر تو بيداد کنی شرط مروت نبود\nما جفا از تو نديديم و تو خود نپسندی\tآن چه در مذهب ارباب طريقت نبود\nخيره آن ديده که آبش نبرد گريه عشق\tتيره آن دل که در او شمع محبت نبود\nدولت از مرغ همايون طلب و سايه او\tزان که با زاغ و زغن شهپر دولت نبود\nگر مدد خواستم از پير مغان عيب مکن\tشيخ ما گفت که در صومعه همت نبود\nچون طهارت نبود کعبه و بتخانه يکيست\tنبود خير در آن خانه که عصمت نبود\nحافظا علم و ادب ورز که در مجلس شاه\tهر که را نيست ادب لايق صحبت نبود"
	},
	{
		"explanation": "قدر لحظات عمر خود را بدان و آن ها را به راحتی از دست نده. راز خود را با نامحرمان در میان نگذار تا دچار دردسر و حسادت دیگران نشوی. برای رسیدن به هدف باید تلاش کنی. مراقب کارهای خود باش و با تعقل و تفکر و صبر و آرامش کار کن تا با سهل انگاری خود را دچار انحراف و شکست نکنی و پشیمان نشوی.",
		"poem": "وقت را غنيمت دان آن قدر که بتوانی\tحاصل از حيات ای جان اين دم است تا دانی\nکام بخشی گردون عمر در عوض دارد\tجهد کن که از دولت داد عيش بستانی\nباغبان چو من زين جا بگذرم حرامت باد\tگر به جای من سروی غير دوست بنشانی\nزاهد پشيمان را ذوق باده خواهد کشت\tعاقلا مکن کاری کورد پشيمانی\nمحتسب نمی‌داند اين قدر که صوفی را\tجنس خانگی باشد همچو لعل رمانی\nبا دعای شبخيزان ای شکردهان مستيز\tدر پناه يک اسم است خاتم سليمانی\nپند عاشقان بشنو و از در طرب بازآ\tکاين همه نمی‌ارزد شغل عالم فانی\nيوسف عزيزم رفت ای برادران رحمی\tکز غمش عجب بينم حال پير کنعانی\nپيش زاهد از رندی دم مزن که نتوان گفت\tبا طبيب نامحرم حال درد پنهانی\nمی‌روی و مژگانت خون خلق می‌ريزد\tتيز می‌روی جانا ترسمت فرومانی\nدل ز ناوک چشمت گوش داشتم ليکن\tابروی کماندارت می‌برد به پيشانی\nجمع کن به احسانی حافظ پريشان را\tای شکنج گيسويت مجمع پريشانی\nگر تو فارغی از ما ای نگار سنگين دل\tحال خود بخواهم گفت پيش آصف ثانی"
	},
	{
		"explanation": "در انتظار به سر می بری. نا امید و ناراحت نباش زیرا به مقصود خود می رسی. بلا و مصیبت های رسیده را تحمل کن. در کوره ی حوادث، خود را آبدیده کن و تجربه اندوزی کن تا لذت بیشتری از پیروزی ببری.",
		"poem": "زهی خجسته زمانی که يار بازآيد\tبه کام غمزدگان غمگسار بازآيد\nبه پيش خيل خيالش کشيدم ابلق چشم\tبدان اميد که آن شهسوار بازآيد\nاگر نه در خم چوگان او رود سر من\tز سر نگويم و سر خود چه کار بازآيد\nمقيم بر سر راهش نشسته‌ام چون گرد\tبدان هوس که بدين رهگذار بازآيد\nدلی که با سر زلفين او قراری داد\tگمان مبر که بدان دل قرار بازآيد\nچه جورها که کشيدند بلبلان از دی\tبه بوی آن که دگر نوبهار بازآيد\nز نقش بند قضا هست اميد آن حافظ\tکه همچو سرو به دستم نگار بازآيد"
	},
	{
		"explanation": "راه رسیدن به هدف، دشوار است اما غیر ممکن نیست. اگر از مشکلات نترسی و ناامید نشوی، به هدف خود می رسی. در این راه به خداوند توکل کن تا آرامش داشته باشی.",
		"poem": "خيال نقش تو در کارگاه ديده کشيدم\tبه صورت تو نگاری نديدم و نشنيدم\nاگر چه در طلبت همعنان باد شمالم\tبه گرد سرو خرامان قامتت نرسيدم\nاميد در شب زلفت به روز عمر نبستم\tطمع به دور دهانت ز کام دل ببريدم\nبه شوق چشمه نوشت چه قطره‌ها که فشاندم\tز لعل باده فروشت چه عشوه‌ها که خريدم\nز غمزه بر دل ريشم چه تير ها که گشادی\tز غصه بر سر کويت چه بارها که کشيدم\nز کوی يار بيار ای نسيم صبح غباری\tکه بوی خون دل ريش از آن تراب شنيدم\nگناه چشم سياه تو بود و گردن دلخواه\tکه من چو آهوی وحشی ز آدمی برميدم\nچو غنچه بر سرم از کوی او گذشت نسيمی\tکه پرده بر دل خونين به بوی او بدريدم\nبه خاک پای تو سوگند و نور ديده حافظ\tکه بی رخ تو فروغ از چراغ ديده نديدم"
	},
	{
		"explanation": "به آرزوی خود خواهی رسید اگر چه کمی مشکل و سخت خواهد بود. اگر مراقب نباشی تمامی نقشه هایت نقش بر آب می شود بنابراین با احتیاط همه ی جوانب کار را بررسی کن.",
		"poem": "حال دل با تو گفتنم هوس است\tخبر دل شنفتنم هوس است\nطمع خام بين که قصه فاش\tاز رقيبان نهفتنم هوس است\nشب قدری چنين عزيز و شريف\tبا تو تا روز خفتنم هوس است\nوه که دردانه‌ای چنين نازک\tدر شب تار سفتنم هوس است\nای صبا امشبم مدد فرمای\tکه سحرگه شکفتنم هوس است\nاز برای شرف به نوک مژه\tخاک راه تو رفتنم هوس است\nهمچو حافظ به رغم مدعيان\tشعر رندانه گفتنم هوس است"
	},
	{
		"explanation": "خودخواهی و تکبر را رها کن تا با کمک و مشورت دیگران به همه چیز برسی. نا محرمان و حسودان را شریک اسرار خود نگردان زیرا تو را دچار رنج و مصیبت خواهند کرد. روزگار روی خوش را به تو نشان خواهد داد.",
		"poem": "صبا به تهنيت پير می فروش آمد\tکه موسم طرب و عيش و ناز و نوش آمد\nهوا مسيح نفس گشت و باد نافه گشای\tدرخت سبز شد و مرغ در خروش آمد\nتنور لاله چنان برفروخت باد بهار\tکه غنچه غرق عرق گشت و گل به جوش آمد\nبه گوش هوش نيوش از من و به عشرت کوش\tکه اين سخن سحر از هاتفم به گوش آمد\nز فکر تفرقه بازآی تا شوی مجموع\tبه حکم آن که چو شد اهرمن سروش آمد\nز مرغ صبح ندانم که سوسن آزاد\tچه گوش کرد که با ده زبان خموش آمد\nچه جای صحبت نامحرم است مجلس انس\tسر پياله بپوشان که خرقه پوش آمد\nز خانقاه به ميخانه می‌رود حافظ\tمگر ز مستی زهد ريا به هوش آمد"
	},
	{
		"explanation": "تا زمانی که دست نیاز به سوی متکبران دراز می کنی به مقصود نخواهی رسید. به خود متکی باش و به خداوند توکل کن تا نیاز و خواسته ی تو برآورده شود. نیازمندان را از خود نران و مغرور و بی اعتنا نباش.",
		"poem": "خلوت گزيده را به تماشا چه حاجت است\tچون کوی دوست هست به صحرا چه حاجت است\nجانا به حاجتی که تو را هست با خدا\tکخر دمی بپرس که ما را چه حاجت است\nای پادشاه حسن خدا را بسوختيم\tآخر سال کن که گدا را چه حاجت است\nارباب حاجتيم و زبان سال نيست\tدر حضرت کريم تمنا چه حاجت است\nمحتاج قصه نيست گرت قصد خون ماست\tچون رخت از آن توست به يغما چه حاجت است\nجام جهان نماست ضمير منير دوست\tاظهار احتياج خود آن جا چه حاجت است\nآن شد که بار منت ملاح بردمی\tگوهر چو دست داد به دريا چه حاجت است\nای مدعی برو که مرا با تو کار نيست\tاحباب حاضرند به اعدا چه حاجت است\nای عاشق گدا چو لب روح بخش يار\tمی‌داندت وظيفه تقاضا چه حاجت است\nحافظ تو ختم کن که هنر خود عيان شود\tبا مدعی نزاع و محاکا چه حاجت است"
	},
	{
		"explanation": "غرور و تکبر را رها کن. دوره ی حسن و جوانی به زودی به سر خواهد آمد، بنابراین قدر لحظات خود را بدان تا دچار ندامت و پشیمانی نشوی. عاقبت اندیش باش و در زندگی تندروی نکن. از افراط و تفریط بپرهیز.",
		"poem": "سحر به بوی گلستان دمی شدم در باغ\tکه تا چو بلبل بی‌دل کنم علاج دماغ\nبه جلوه گل سوری نگاه می‌کردم\tکه بود در شب تيره به روشنی چو چراغ\nچنان به حسن و جوانی خويشتن مغرور\tکه داشت از دل بلبل هزار گونه فراغ\nگشاده نرگس رعنا ز حسرت آب از چشم\tنهاده لاله ز سودا به جان و دل صد داغ\nزبان کشيده چو تيغی به سرزنش سوسن\tدهان گشاده شقايق چو مردم ايغاغ\nيکی چو باده پرستان صراحی اندر دست\tيکی چو ساقی مستان به کف گرفته اياغ\nنشاط و عيش و جوانی چو گل غنيمت دان\tکه حافظا نبود بر رسول غير بلاغ"
	},
	{
		"explanation": "قناعت بزرگترین ثروت و گنجینه برای انسان است. آسودگی و فراغت زندگی خود را با ندانم کاری به خطر نینداز. قدر زندگی و خانواده ی خود را بدان. صبر داشته باش و سختیها را تحمل کن تا به نتیجه ی مطلوب برسی. روزگار همیشه نامساعد باقی نخواهد ماند. صبر و قناعت را فراموش نکن. از همنشینان بد احتراز کن تا گمراه نشوی.",
		"poem": "دو يار زيرک و از باده کهن دومنی\tفراغتی و کتابی و گوشه چمنی\nمن اين مقام به دنيا و آخرت ندهم\tاگر چه در پی ام افتند هر دم انجمنی\nهر آن که کنج قناعت به گنج دنيا داد\tفروخت يوسف مصری به کمترين ثمنی\nبيا که رونق اين کارخانه کم نشود\tبه زهد همچو تويی يا به فسق همچو منی\nز تندباد حوادث نمی‌توان ديدن\tدر اين چمن که گلی بوده است يا سمنی\nببين در آينه جام نقش بندی غيب\tکه کس به ياد ندارد چنين عجب زمنی\nاز اين سموم که بر طرف بوستان بگذشت\tعجب که بوی گلی هست و رنگ نسترنی\nبه صبر کوش تو ای دل که حق رها نکند\tچنين عزيز نگينی به دست اهرمنی\nمزاج دهر تبه شد در اين بلا حافظ\tکجاست فکر حکيمی و رای برهمنی"
	},
	{
		"explanation": "افسوس خوردن برای آنچه که از دست داده ای نتیجه ای جز نا امیدی و یأس ندارد. برای جبران مافات، دوباره سعی کن و راه های گوناگون را آزمایش نما. کارها را سخت نگیر زیرا در این صورت به جایی نخواهی رسید.",
		"poem": "ما آزموده‌ايم در اين شهر بخت خويش\tبيرون کشيد بايد از اين ورطه رخت خويش\nاز بس که دست می‌گزم و آه می‌کشم\tآتش زدم چو گل به تن لخت لخت خويش\nدوشم ز بلبلی چه خوش آمد که می‌سرود\tگل گوش پهن کرده ز شاخ درخت خويش\nکای دل تو شاد باش که آن يار تندخو\tبسيار تندروی نشيند ز بخت خويش\nخواهی که سخت و سست جهان بر تو بگذرد\tبگذر ز عهد سست و سخن‌های سخت خويش\nوقت است کز فراق تو وز سوز اندرون\tآتش درافکنم به همه رخت و پخت خويش\nای حافظ ار مراد ميسر شدی مدام\tجمشيد نيز دور نماندی ز تخت خويش"
	},
	{
		"explanation": "مشکلی که برایت پیش آمده به زودی برطرف می شود. چشم خود را باز کن و از فرصت ها استفاده کن. بیهوده برای خود گرفتاری و مشکل درست نکن.",
		"poem": "دوش ديدم که ملايک در ميخانه زدند\tگل آدم بسرشتند و به پيمانه زدند\nساکنان حرم ستر و عفاف ملکوت\tبا من راه نشين باده مستانه زدند\nآسمان بار امانت نتوانست کشيد\tقرعه کار به نام من ديوانه زدند\nجنگ هفتاد و دو ملت همه را عذر بنه\tچون نديدند حقيقت ره افسانه زدند\nشکر ايزد که ميان من و او صلح افتاد\tصوفيان رقص کنان ساغر شکرانه زدند\nآتش آن نيست که از شعله او خندد شمع\tآتش آن است که در خرمن پروانه زدند\nکس چو حافظ نگشاد از رخ انديشه نقاب\tتا سر زلف سخن را به قلم شانه زدند"
	},
	{
		"explanation": "به آنچه که داری قناعت کن. قناعت بهترین سرمایه ی انسان است. اگر فعلاً اوضاع روزگار بر وفق مراد تو نیست، دلگیر نباش. زندگی فراز و نشیب فراوان دارد. گنج، بی رنج بدست نمی آید. امیدوار باش و به خدا توکل کن.",
		"poem": "قسم به حشمت و جاه و جلال شاه شجاع\tکه نيست با کسم از بهر مال و جاه نزاع\nشراب خانگيم بس می مغانه بيار\tحريف باده رسيد ای رفيق توبه وداع\nخدای را به می‌ام شست و شوی خرقه کنيد\tکه من نمی‌شنوم بوی خير از اين اوضاع\nببين که رقص کنان می‌رود به ناله چنگ\tکسی که رخصه نفرمودی استماع سماع\nبه عاشقان نظری کن به شکر اين نعمت\tکه من غلام مطيعم تو پادشاه مطاع\nبه فيض جرعه جام تو تشنه‌ايم ولی\tنمی‌کنيم دليری نمی‌دهيم صداع\nجبين و چهره حافظ خدا جدا مکناد\tز خاک بارگه کبريای شاه شجاع"
	},
	{
		"explanation": "بهتر است در دیدگاه ها و نظرات خود دقت کافی داشته باشی. هر هدف و مقصودی نهایتاً مفید و خوب نیست. سنجیدگی و هوشیاری و عاقبت اندیشی، همه، حوادث احتمالی و شکست ها را از انسان دور می سازد.",
		"poem": "صبا وقت سحر بويی ز زلف يار می‌آورد\tدل شوريده ما را به بو در کار می‌آورد\nمن آن شکل صنوبر را ز باغ ديده برکندم\tکه هر گل کز غمش بشکفت محنت بار می‌آورد\nفروغ ماه می‌ديدم ز بام قصر او روشن\tکه رو از شرم آن خورشيد در ديوار می‌آورد\nز بيم غارت عشقش دل پرخون رها کردم\tولی می‌ريخت خون و ره بدان هنجار می‌آورد\nبه قول مطرب و ساقی برون رفتم گه و بی‌گه\tکز آن راه گران قاصد خبر دشوار می‌آورد\nسراسر بخشش جانان طريق لطف و احسان بود\tاگر تسبيح می‌فرمود اگر زنار می‌آورد\nعفاالله چين ابرويش اگر چه ناتوانم کرد\tبه عشوه هم پيامی بر سر بيمار می‌آورد\nعجب می‌داشتم ديشب ز حافظ جام و پيمانه\tولی منعش نمی‌کردم که صوفی وار می‌آورد"
	},
	{
		"explanation": "به زودی خبرهای خوشی به تو می رسد و همه چیز رنگ و بوی دیگری می گیرد. دوران  ناراحتی به سر می رسد و شاهد مقصود را در آغوش می کشی به شرط آنکه فرصت را غنیمت شماری. اجازه نده مغرضان تو را نا امید کنند.",
		"poem": "افسر سلطان گل پيدا شد از طرف چمن\tمقدمش يا رب مبارک باد بر سرو و سمن\nخوش به جای خويشتن بود اين نشست خسروی\tتا نشيند هر کسی اکنون به جای خويشتن\nخاتم جم را بشارت ده به حسن خاتمت\tکاسم اعظم کرد از او کوتاه دست اهرمن\nتا ابد معمور باد اين خانه کز خاک درش\tهر نفس با بوی رحمان می‌وزد باد يمن\nشوکت پور پشنگ و تيغ عالمگير او\tدر همه شهنامه‌ها شد داستان انجمن\nخنگ چوگانی چرخت رام شد در زير زين\tشهسوارا چون به ميدان آمدی گويی بزن\nجويبار ملک را آب روان شمشير توست\tتو درخت عدل بنشان بيخ بدخواهان بکن\nبعد از اين نشکفت اگر با نکهت خلق خوشت\tخيزد از صحرای ايذج نافه مشک ختن\nگوشه گيران انتظار جلوه خوش می‌کنند\tبرشکن طرف کلاه و برقع از رخ برفکن\nمشورت با عقل کردم گفت حافظ می بنوش\tساقيا می ده به قول مستشار متمن\nای صبا بر ساقی بزم اتابک عرضه دار\tتا از آن جام زرافشان جرعه‌ای بخشد به من"
	},
	{
		"explanation": "بخت و اقبال مساعدی خواهی داشت. شاهد پیروزی را به زودی در بر خواهی گرفت. راهی را که در پیش گرفته ای ادامه بده. با توکل به خداوند موفق خواهی شد.",
		"poem": "سحر چون خسرو خاور علم بر کوهساران زد\tبه دست مرحمت يارم در اميدواران زد\nچو پيش صبح روشن شد که حال مهر گردون چيست\tبرآمد خنده خوش بر غرور کامگاران زد\nنگارم دوش در مجلس به عزم رقص چون برخاست\tگره بگشود از ابرو و بر دل‌های ياران زد\nمن از رنگ صلاح آن دم به خون دل بشستم دست\tکه چشم باده پيمايش صلا بر هوشياران زد\nکدام آهن دلش آموخت اين آيين عياری\tکز اول چون برون آمد ره شب زنده داران زد\nخيال شهسواری پخت و شد ناگه دل مسکين\tخداوندا نگه دارش که بر قلب سواران زد\nدر آب و رنگ رخسارش چه جان داديم و خون خورديم\tچو نقشش دست داد اول رقم بر جان سپاران زد\nمنش با خرقه پشمين کجا اندر کمند آرم\tزره مويی که مژگانش ره خنجرگزاران زد\nشهنشاه مظفر فر شجاع ملک و دين منصور\tکه جود بی‌دريغش خنده بر ابر بهاران زد\nاز آن ساعت که جام می به دست او مشرف شد\tزمانه ساغر شادی به ياد ميگساران زد\nز شمشير سرافشانش ظفر آن روز بدرخشيد\tکه چون خورشيد انجم سوز تنها بر هزاران زد\nدوام عمر و ملک او بخواه از لطف حق ای دل\tکه چرخ اين سکه دولت به دور روزگاران زد\nنظر بر قرعه توفيق و يمن دولت شاه است\tبده کام دل حافظ که فال بختياران زد"
	},
	{
		"explanation": "بیهوده زندگی خود را در طلب آرزوهای نا ممکن به مخاطره نینداز. مراقب دوستان ریا کار و حیله گر خود باش تا تو را با وعده های تو خالی نفریبند. به خدا توکل کن و به آنچه داری قانع باش. واقعیات زندگی را درک کن تا به آرامش برسی.",
		"poem": "گلعذاری ز گلستان جهان ما را بس\tزين چمن سايه آن سرو روان ما را بس\nمن و همصحبتی اهل ريا دورم باد\tاز گرانان جهان رطل گران ما را بس\nقصر فردوس به پاداش عمل می‌بخشند\tما که رنديم و گدا دير مغان ما را بس\nبنشين بر لب جوی و گذر عمر ببين\tکاين اشارت ز جهان گذران ما را بس\nنقد بازار جهان بنگر و آزار جهان\tگر شما را نه بس اين سود و زيان ما را بس\nيار با ماست چه حاجت که زيادت طلبيم\tدولت صحبت آن مونس جان ما را بس\nاز در خويش خدا را به بهشتم مفرست\tکه سر کوی تو از کون و مکان ما را بس\nحافظ از مشرب قسمت گله ناانصافيست\tطبع چون آب و غزل‌های روان ما را بس"
	},
	{
		"explanation": "با درایت و کمک از دوستان خوب می توانی مشکلات را از پیش روی خود بر داری. سعی کن که دچار اشتباه نشوی و به پند و اندرز ناصحان مشفق عمل کنی. بیهوده مشکلات را به گردن این و آن نینداز. دو دل و مردد نباش. در تصمیم گیری ها عاقلانه فکر کن.",
		"poem": "صلاح از ما چه می‌جويی که مستان را صلا گفتيم\tبه دور نرگس مستت سلامت را دعا گفتيم\nدر ميخانه‌ام بگشا که هيچ از خانقه نگشود\tگرت باور بود ور نه سخن اين بود و ما گفتيم\nمن از چشم تو ای ساقی خراب افتاده‌ام ليکن\tبلايی کز حبيب آيد هزارش مرحبا گفتيم\nاگر بر من نبخشايی پشيمانی خوری آخر\tبه خاطر دار اين معنی که در خدمت کجا گفتيم\nقدت گفتم که شمشاد است بس خجلت به بار آورد\tکه اين نسبت چرا کرديم و اين بهتان چرا گفتيم\nجگر چون نافه‌ام خون گشت کم زينم نمی‌بايد\tجزای آن که با زلفت سخن از چين خطا گفتيم\nتو آتش گشتی ای حافظ ولی با يار درنگرفت\tز بدعهدی گل گويی حکايت با صبا گفتيم"
	},
	{
		"explanation": "کاری را که در پیش داری رها نکن و همچنان با پشتکار و تلاش به آن ادامه بده تا به موفقیت و پیروزی دست یابی. احتیاط و هوشیاری را از دست نده. موفقیت در انتظار تو است.",
		"poem": "گلبرگ را ز سنبل مشکين نقاب کن\tيعنی که رخ بپوش و جهانی خراب کن\nبفشان عرق ز چهره و اطراف باغ را\tچون شيشه‌های ديده ما پرگلاب کن\nايام گل چو عمر به رفتن شتاب کرد\tساقی به دور باده گلگون شتاب کن\nبگشا به شيوه نرگس پرخواب مست را\tو از رشک چشم نرگس رعنا به خواب کن\nبوی بنفشه بشنو و زلف نگار گير\tبنگر به رنگ لاله و عزم شراب کن\nزان جا که رسم و عادت عاشق‌کشی توست\tبا دشمنان قدح کش و با ما عتاب کن\nهمچون حباب ديده به روی قدح گشای\tوين خانه را قياس اساس از حباب کن\nحافظ وصال می‌طلبد از ره دعا\tيا رب دعای خسته دلان مستجاب کن"
	},
	{
		"explanation": "از رنج ها و مشکلات، در غم و اندوهی. غم و غصه و حسرت کشیدن نمی تواند چاره ی مشکلات تو باشد. بهتر است دامن همت به کمر بزنی و با نیروی اراده و سعی خود مشکلات را حل کنی. دوستان خود را بشناس و در انتخاب آنها دقت کن. ",
		"poem": "در همه دير مغان نيست چو من شيدايی\tخرقه جايی گرو باده و دفتر جايی\nدل که آيينه شاهيست غباری دارد\tاز خدا می‌طلبم صحبت روشن رايی\nکرده‌ام توبه به دست صنم باده فروش\tکه دگر می نخورم بی رخ بزم آرايی\nنرگس ار لاف زد از شيوه چشم تو مرنج\tنروند اهل نظر از پی نابينايی\nشرح اين قصه مگر شمع برآرد به زبان\tور نه پروانه ندارد به سخن پروايی\nجوی‌ها بسته‌ام از ديده به دامان که مگر\tدر کنارم بنشانند سهی بالايی\nکشتی باده بياور که مرا بی رخ دوست\tگشت هر گوشه چشم از غم دل دريايی\nسخن غير مگو با من معشوقه پرست\tکز وی و جام می‌ام نيست به کس پروايی\nاين حديثم چه خوش آمد که سحرگه می‌گفت\tبر در ميکده‌ای با دف و نی ترسايی\nگر مسلمانی از اين است که حافظ دارد\tآه اگر از پی امروز بود فردايی"
	},
	{
		"explanation": "به زودی به آرزوی خود می رسی و سعادت و نیکبختی بر زندگی ات سایه خواهد افکند و این حاصل رنج و زحمتی است که تحمل کرده ای. قدر لحظات زندگی را بدان و شکر خداوند را به جای آور.",
		"poem": "ای که بر ماه از خط مشکين نقاب انداختی\tلطف کردی سايه‌ای بر آفتاب انداختی\nتا چه خواهد کرد با ما آب و رنگ عارضت\tحاليا نيرنگ نقشی خوش بر آب انداختی\nگوی خوبی بردی از خوبان خلخ شاد باش\tجام کيخسرو طلب کافراسياب انداختی\nهر کسی با شمع رخسارت به وجهی عشق باخت\tزان ميان پروانه را در اضطراب انداختی\nگنج عشق خود نهادی در دل ويران ما\tسايه دولت بر اين کنج خراب انداختی\nزينهار از آب آن عارض که شيران را از آن\tتشنه لب کردی و گردان را در آب انداختی\nخواب بيداران ببستی وان گه از نقش خيال\tتهمتی بر شب روان خيل خواب انداختی\nپرده از رخ برفکندی يک نظر در جلوه گاه\tو از حيا حور و پری را در حجاب انداختی\nباده نوش از جام عالم بين که بر اورنگ جم\tشاهد مقصود را از رخ نقاب انداختی\nاز فريب نرگس مخمور و لعل می پرست\tحافظ خلوت نشين را در شراب انداختی\nو از برای صيد دل در گردنم زنجير زلف\tچون کمند خسرو مالک رقاب انداختی\nداور دارا شکوه‌ای آن که تاج آفتاب\tاز سر تعظيم بر خاک جناب انداختی\nنصره الدين شاه يحيی آن که خصم ملک را\tاز دم شمشير چون آتش در آب انداختی"
	},
	{
		"explanation": "گرفتار رنج و مصیبتی شده ای، اما نا امید نباش. پایان هر شب سیاه سپیدی روز است. دعا و نیایش به درگاه خدا به قلب تو آرامش می بخشد و به تو کمک می کند تا بهتر تصمیم بگیری. امیدوار باش.",
		"poem": "بود آيا که در ميکده‌ها بگشايند\tگره از کار فروبسته ما بگشايند\nاگر از بهر دل زاهد خودبين بستند\tدل قوی دار که از بهر خدا بگشايند\nبه صفای دل رندان صبوحی زدگان\tبس در بسته به مفتاح دعا بگشايند\nنامه تعزيت دختر رز بنويسيد\tتا همه مغبچگان زلف دوتا بگشايند\nگيسوی چنگ ببريد به مرگ می ناب\tتا حريفان همه خون از مژه‌ها بگشايند\nدر ميخانه ببستند خدايا مپسند\tکه در خانه تزوير و ريا بگشايند\nحافظ اين خرقه که داری تو ببينی فردا\tکه چه زنار ز زيرش به دغا بگشايند"
	},
	{
		"explanation": "با خشم و کینه به هیچ جا نمی رسی. بهتر است با تعقل و تدبر پیش بروی و دوستانه با مسائل و مشکلات روبرو شوی. از دوستان خیرخواه کمک بطلب و به الطاف بی انتهای خداوند ایمان بیاور.",
		"poem": "بيا با ما مورز اين کينه داری\tکه حق صحبت ديرينه داری\nنصيحت گوش کن کاين در بسی به\tاز آن گوهر که در گنجينه داری\nوليکن کی نمايی رخ به رندان\tتو کز خورشيد و مه آيينه داری\nبد رندان مگو ای شيخ و هش دار\tکه با حکم خدايی کينه داری\nنمی‌ترسی ز آه آتشينم\tتو دانی خرقه پشمينه داری\nبه فرياد خمار مفلسان رس\tخدا را گر می‌دوشينه داری\nنديدم خوشتر از شعر تو حافظ\tبه قرآنی که اندر سينه داری"
	},
	{
		"explanation": "به نعمت ها و لذت های زودگذر دنیا دل مبند. بیهوده خود را برای آرزو های نا ممکن دچار دردسر و زحمت نکن. به آنچه که داری قناعت کن و به لطف خداوند توکل داشته باش. آنچه خیر و صلاح تو در آن است، پیش می آید.",
		"poem": "به صوت بلبل و قمری اگر ننوشی می\tعلاج کی کنمت آخرالدواء الکی\nذخيره‌ای بنه از رنگ و بوی فصل بهار\tکه می‌رسند ز پی رهزنان بهمن و دی\nچو گل نقاب برافکند و مرغ زد هوهو\tمنه ز دست پياله چه می‌کنی هی هی\nشکوه سلطنت و حسن کی ثباتی داد\tز تخت جم سخنی مانده است و افسر کی\nخزينه داری ميراث خوارگان کفر است\tبه قول مطرب و ساقی به فتوی دف و نی\nزمانه هيچ نبخشد که بازنستاند\tمجو ز سفله مروت که شيه لا شی\nنوشته‌اند بر ايوان جنه الماوی\tکه هر که عشوه دنيی خريد وای به وی\nسخا نماند سخن طی کنم شراب کجاست\tبده به شادی روح و روان حاتم طی\nبخيل بوی خدا نشنود بيا حافظ\tپياله گير و کرم ورز و الضمان علی"
	},
	{
		"explanation": "کاری را که در پیش داری به پایان برسان و از انجام آن منصرف نشو. به عقل و درایت خود تکیه کن و به سخنان مردم گوش فرا نده تا در تصمیم خود متزلزل و مردد نشوی. به خداوند تکیه کن تا در کارها موفق شوی.",
		"poem": "حاشا که من به موسم گل ترک می کنم\tمن لاف عقل می‌زنم اين کار کی کنم\nمطرب کجاست تا همه محصول زهد و علم\tدر کار چنگ و بربط و آواز نی کنم\nاز قيل و قال مدرسه حالی دلم گرفت\tيک چند نيز خدمت معشوق و می کنم\nکی بود در زمانه وفا جام می بيار\tتا من حکايت جم و کاووس کی کنم\nاز نامه سياه نترسم که روز حشر\tبا فيض لطف او صد از اين نامه طی کنم\nکو پيک صبح تا گله‌های شب فراق\tبا آن خجسته طالع فرخنده پی کنم\nاين جان عاريت که به حافظ سپرد دوست\tروزی رخش ببينم و تسليم وی کنم"
	},
	{
		"explanation": "نگرانی را از خود دور کن و به خود ایمان داشته باش. بهتر است از خواسته های خود بکاهی و بطور متعادل زندگی کنی. افراط و تفریط در هیچ کاری درست نیست.",
		"poem": "عشق تو نهال حيرت آمد\tوصل تو کمال حيرت آمد\nبس غرقه حال وصل کخر\tهم بر سر حال حيرت آمد\nيک دل بنما که در ره او\tبر چهره نه خال حيرت آمد\nنه وصل بماند و نه واصل\tآن جا که خيال حيرت آمد\nاز هر طرفی که گوش کردم\tآواز سال حيرت آمد\nشد منهزم از کمال عزت\tآن را که جلال حيرت آمد\nسر تا قدم وجود حافظ\tدر عشق نهال حيرت آمد"
	},
	{
		"explanation": "گرفتار غم و حسرتی و حادثه ای تو را تهدید کرده است. نا امید نباش. هر رنج و سختی عاقبت به خوشی و آسایش مبدل خواهد شد. هر فراقی به وصال خواهد انجامید.",
		"poem": "روز وصل دوستداران ياد باد\tياد باد آن روزگاران ياد باد\nکامم از تلخی غم چون زهر گشت\tبانگ نوش شادخواران ياد باد\nگر چه ياران فارغند از ياد من\tاز من ايشان را هزاران ياد باد\nمبتلا گشتم در اين بند و بلا\tکوشش آن حق گزاران ياد باد\nگر چه صد رود است در چشمم مدام\tزنده رود باغ کاران ياد باد\nراز حافظ بعد از اين ناگفته ماند\tای دريغا رازداران ياد باد"
	},
	{
		"explanation": "مشکلات و سختیهایی در سر راه تو است اما نگران نباش زیرا سختی روزگار گذراست و تمام می شود. راحتی زندگی در مدارا کردن با دشمنان و جوانمردی با دوستان است. سرنوشت را با صبر و توکل و قناعت به راحتی می توان پذیرفت.",
		"poem": "دل می‌رود ز دستم صاحب دلان خدا را\tدردا که راز پنهان خواهد شد آشکارا\nکشتی شکستگانيم ای باد شرطه برخيز\tباشد که بازبينيم ديدار آشنا را\nده روزه مهر گردون افسانه است و افسون\tنيکی به جای ياران فرصت شمار يارا\nدر حلقه گل و مل خوش خواند دوش بلبل\tهات الصبوح هبوا يا ايها السکارا\nای صاحب کرامت شکرانه سلامت\tروزی تفقدی کن درويش بی‌نوا را\nآسايش دو گيتی تفسير اين دو حرف است\tبا دوستان مروت با دشمنان مدارا\nدر کوی نيک نامی ما را گذر ندادند\tگر تو نمی‌پسندی تغيير کن قضا را\nآن تلخ وش که صوفی ام الخباثش خواند\tاشهی لنا و احلی من قبله العذارا\nهنگام تنگدستی در عيش کوش و مستی\tکاين کيميای هستی قارون کند گدا را\nسرکش مشو که چون شمع از غيرتت بسوزد\tدلبر که در کف او موم است سنگ خارا\nآيينه سکندر جام می است بنگر\tتا بر تو عرضه دارد احوال ملک دارا\nخوبان پارسی گو بخشندگان عمرند\tساقی بده بشارت رندان پارسا را\nحافظ به خود نپوشيد اين خرقه می آلود\tای شيخ پاکدامن معذور دار ما را"
	},
	{
		"explanation": "با مشورت کردن با دوستان خوب و مشفق می توانی زودتر به هدف برسی. نا امیدی را از خود دور کن. غم و ناراحتی نمی تواند راه تو را سد کند.",
		"poem": "آن کيست کز روی کرم با ما وفاداری کند\tبر جای بدکاری چو من يک دم نکوکاری کند\nاول به بانگ نای و نی آرد به دل پيغام وی\tوان گه به يک پيمانه می با من وفاداری کند\nدلبر که جان فرسود از او کام دلم نگشود از او\tنوميد نتوان بود از او باشد که دلداری کند\nگفتم گره نگشوده‌ام زان طره تا من بوده‌ام\tگفتا منش فرموده‌ام تا با تو طراری کند\nپشمينه پوش تندخو از عشق نشنيده‌است بو\tاز مستيش رمزی بگو تا ترک هشياری کند\nچون من گدای بی‌نشان مشکل بود ياری چنان\tسلطان کجا عيش نهان با رند بازاری کند\nزان طره پرپيچ و خم سهل است اگر بينم ستم\tاز بند و زنجيرش چه غم هر کس که عياری کند\nشد لشکر غم بی عدد از بخت می‌خواهم مدد\tتا فخر دين عبدالصمد باشد که غمخواری کند\nبا چشم پرنيرنگ او حافظ مکن آهنگ او\tکان طره شبرنگ او بسيار طراری کند"
	},
	{
		"explanation": "رنج و بلا را باید تحمل کرد و از آن نهراسید. اگر به کار و هدف خود ایمان داری باید صادقانه تلاش کنی. چنانچه در راه رسیدن به مقصود مجبور به گفتن دروغ و اعمال ناپسند شدی، بهتر است که آن را رها کنی و ایمان خود را برای مال و منال دنیوی از دست ندهی. دقیق و محتاط و عاقبت اندیش باش.",
		"poem": "خوش است خلوت اگر يار يار من باشد\tنه من بسوزم و او شمع انجمن باشد\nمن آن نگين سليمان به هيچ نستانم\tکه گاه گاه بر او دست اهرمن باشد\nروا مدار خدايا که در حريم وصال\tرقيب محرم و حرمان نصيب من باشد\nهمای گو مفکن سايه شرف هرگز\tدر آن ديار که طوطی کم از زغن باشد\nبيان شوق چه حاجت که سوز آتش دل\tتوان شناخت ز سوزی که در سخن باشد\nهوای کوی تو از سر نمی‌رود آری\tغريب را دل سرگشته با وطن باشد\nبه سان سوسن اگر ده زبان شود حافظ\tچو غنچه پيش تواش مهر بر دهن باشد"
	},
	{
		"explanation": "در سختی های زندگی سست اراده و ترسو نباش. منتظر نباش تا دیگران برایت کاری انجام دهند. ثابت قدم و با اراده به استقبال خطرات و مشکلات برو تا گره از کار فرو بسته ات باز شود. امید و ایمان به خدا را فراموش نکن.",
		"poem": "نيست در شهر نگاری که دل ما ببرد\tبختم ار يار شود رختم از اين جا ببرد\nکو حريفی کش سرمست که پيش کرمش\tعاشق سوخته دل نام تمنا ببرد\nباغبانا ز خزان بی‌خبرت می‌بينم\tآه از آن روز که بادت گل رعنا ببرد\nرهزن دهر نخفته‌ست مشو ايمن از او\tاگر امروز نبرده‌ست که فردا ببرد\nدر خيال اين همه لعبت به هوس می‌بازم\tبو که صاحب نظری نام تماشا ببرد\nعلم و فضلی که به چل سال دلم جمع آورد\tترسم آن نرگس مستانه به يغما ببرد\nبانگ گاوی چه صدا بازدهد عشوه مخر\tسامری کيست که دست از يد بيضا ببرد\nجام مينايی می سد ره تنگ دليست\tمنه از دست که سيل غمت از جا ببرد\nراه عشق ار چه کمينگاه کمانداران است\tهر که دانسته رود صرفه ز اعدا ببرد\nحافظ ار جان طلبد غمزه مستانه يار\tخانه از غير بپرداز و بهل تا ببرد"
	},
	{
		"explanation": "دلسرد و نا امید هستی اما این حالت همیشگی نیست زیرا هرچه از خدا بخواهی با کمی کوشش و تلاش به دست می آوری.",
		"poem": "دوش از مسجد سوی ميخانه آمد پير ما\tچيست ياران طريقت بعد از اين تدبير ما\nما مريدان روی سوی قبله چون آريم چون\tروی سوی خانه خمار دارد پير ما\nدر خرابات طريقت ما به هم منزل شويم\tکاين چنين رفته‌ست در عهد ازل تقدير ما\nعقل اگر داند که دل دربند زلفش چون خوش است\tعاقلان ديوانه گردند از پی زنجير ما\nروی خوبت آيتی از لطف بر ما کشف کرد\tزان زمان جز لطف و خوبی نيست در تفسير ما\nبا دل سنگينت آيا هيچ درگيرد شبی\tآه آتشناک و سوز سينه شبگير ما\nتير آه ما ز گردون بگذرد حافظ خموش\tرحم کن بر جان خود پرهيز کن از تير ما"
	},
	{
		"explanation": "تمام سعی و همت خود را در راه رسیدن به هدف صرف کن تا به نتیجه ی دلخواه برسی. سهل انگاری و سستی را رها کن. با دست روی دست گذاشتن و غم و غصه خوردن، به جایی نمی رسی. ایمان داشته باش و به خداوند توکل کن و از مشکلات راه نترس. باشد که در سایه ی همت و اراده، به مقصود خود دست یابی.",
		"poem": "طفيل هستی عشقند آدمی و پری\tارادتی بنما تا سعادتی ببری\nبکوش خواجه و از عشق بی‌نصيب مباش\tکه بنده را نخرد کس به عيب بی‌هنری\nمی صبوح و شکرخواب صبحدم تا چند\tبه عذر نيم شبی کوش و گريه سحری\nتو خود چه لعبتی ای شهسوار شيرين کار\tکه در برابر چشمی و غايب از نظری\nهزار جان مقدس بسوخت زين غيرت\tکه هر صباح و مسا شمع مجلس دگری\nز من به حضرت آصف که می‌برد پيغام\tکه ياد گير دو مصرع ز من به نظم دری\nبيا که وضع جهان را چنان که من ديدم\tگر امتحان بکنی می خوری و غم نخوری\nکلاه سروريت کج مباد بر سر حسن\tکه زيب بخت و سزاوار ملک و تاج سری\nبه بوی زلف و رخت می‌روند و می‌آيند\tصبا به غاليه سايی و گل به جلوه گری\nچو مستعد نظر نيستی وصال مجوی\tکه جام جم نکند سود وقت بی‌بصری\nدعای گوشه نشينان بلا بگرداند\tچرا به گوشه چشمی به ما نمی‌نگری\nبيا و سلطنت از ما بخر به مايه حسن\tو از اين معامله غافل نشو که حيف خوری\nطريق عشق طريقی عجب خطرناک است\tنعوذبالله اگر ره به مقصدی نبری\nبه يمن همت حافظ اميد هست که باز\tاری اسامر ليلای ليله القمر"
	},
	{
		"explanation": "بشارت باد که شاهد مقصود را در بر خواهی گرفت و دنیا به کام تو خواهد چرخید. دوستان را فراموش نکن. به زودی دشمنی ها به دوستی مبدل می شود.",
		"poem": "مژده ای دل که دگر باد صبا بازآمد\tهدهد خوش خبر از طرف سبا بازآمد\nبرکش ای مرغ سحر نغمه داوودی باز\tکه سليمان گل از باد هوا بازآمد\nعارفی کو که کند فهم زبان سوسن\tتا بپرسد که چرا رفت و چرا بازآمد\nمردمی کرد و کرم لطف خداداد به من\tکان بت ماه رخ از راه وفا بازآمد\nلاله بوی می نوشين بشنيد از دم صبح\tداغ دل بود به اميد دوا بازآمد\nچشم من در ره اين قافله راه بماند\tتا به گوش دلم آواز درا بازآمد\nگر چه حافظ در رنجش زد و پيمان بشکست\tلطف او بين که به لطف از در ما بازآمد"
	},
	{
		"explanation": "با تظاهر و ریا نمی توان به جایی رسید. در هر کاری صداقت لازمه ی کار است. بهتر است اول نقائص خود را برطرف سازی و سپس محکم و استوار به دنبال هدف خود بروی. جوانب کار را بسنج و به خود مغرور نباش تا اشتباهی از تو سر نزند.",
		"poem": "ای که دايم به خويش مغروری\tگر تو را عشق نيست معذوری\nگرد ديوانگان عشق مگرد\tکه به عقل عقيله مشهوری\nمستی عشق نيست در سر تو\tرو که تو مست آب انگوری\nروی زرد است و آه دردآلود\tعاشقان را دوای رنجوری\nبگذر از نام و ننگ خود حافظ\tساغر می‌طلب که مخموری"
	},
	{
		"explanation": "خود را غریب و تنها می بینی و دوستان ریاکار را باعث شکست خود می دانی. بهتر است بار دیگر گذشته ها را با دقت بررسی کنی و پی به اشتباهات خود ببری تا دوباره شکست نخوری. آدم عاقل از هر شکست، برای خود تجربه ای می اندوزد. امیدوار باش و عاقلانه رفتار کن.",
		"poem": "نماز شام غريبان چو گريه آغازم\tبه مويه‌های غريبانه قصه پردازم\nبه ياد يار و ديار آن چنان بگريم زار\tکه از جهان ره و رسم سفر براندازم\nمن از ديار حبيبم نه از بلاد غريب\tمهيمنا به رفيقان خود رسان بازم\nخدای را مددی ای رفيق ره تا من\tبه کوی ميکده ديگر علم برافرازم\nخرد ز پيری من کی حساب برگيرد\tکه باز با صنمی طفل عشق می‌بازم\nبجز صبا و شمالم نمی‌شناسد کس\tعزيز من که بجز باد نيست دمسازم\nهوای منزل يار آب زندگانی ماست\tصبا بيار نسيمی ز خاک شيرازم\nسرشکم آمد و عيبم بگفت روی به روی\tشکايت از که کنم خانگيست غمازم\nز چنگ زهره شنيدم که صبحدم می‌گفت\tغلام حافظ خوش لهجه خوش آوازم"
	},
	{
		"explanation": "از شکست ها، ناامید و مأیوس نباش. غم و حسرت بر ایام گذشته دردی را از تو دوا نمی کند. شادمان باش و به خداوند توکل کن و کارها را سخت نگیر تا جهان بر تو سخت نگیرد. انسان دو بار متولد نمی شود پس لحظات عمر را غنیمت بدان و از آن لذت ببر.",
		"poem": "يا مبسما يحاکی درجا من اللالی\tيا رب چه درخور آمد گردش خط هلالی\nحالی خيال وصلت خوش می‌دهد فريبم\tتا خود چه نقش بازد اين صورت خيالی\nمی ده که گر چه گشتم نامه سياه عالم\tنوميد کی توان بود از لطف لايزالی\nساقی بيار جامی و از خلوتم برون کش\tتا در به در بگردم قلاش و لاابالی\nاز چار چيز مگذر گر عاقلی و زيرک\tامن و شراب بی‌غش معشوق و جای خالی\nچون نيست نقش دوران در هيچ حال ثابت\tحافظ مکن شکايت تا می خوريم حالی\nصافيست جام خاطر در دور آصف عهد\tقم فاسقنی رحيقا اصفی من الزلال\nالملک قد تباهی من جده و جده\tيا رب که جاودان باد اين قدر و اين معالی\nمسندفروز دولت کان شکوه و شوکت\tبرهان ملک و ملت بونصر بوالمعالی"
	},
	{
		"explanation": "در برابر سختی ها و مشکلات با ثبات و مقاوم هستی و این بسیار خوب است. اما دقت کن که به نا امیدی و یأس دچار نشوی. با دوستان مشورت کن و از آنها کمک بطلب و لجبازی نکن. در کارها به خدا توکل داشته باش.",
		"poem": "من که از آتش دل چون خم می در جوشم\tمهر بر لب زده خون می‌خورم و خاموشم\nقصد جان است طمع در لب جانان کردن\tتو مرا بين که در اين کار به جان می‌کوشم\nمن کی آزاد شوم از غم دل چون هر دم\tهندوی زلف بتی حلقه کند در گوشم\nحاش لله که نيم معتقد طاعت خويش\tاين قدر هست که گه گه قدحی می نوشم\nهست اميدم که عليرغم عدو روز جزا\tفيض عفوش ننهد بار گنه بر دوشم\nپدرم روضه رضوان به دو گندم بفروخت\tمن چرا ملک جهان را به جوی نفروشم\nخرقه پوشی من از غايت دين داری نيست\tپرده‌ای بر سر صد عيب نهان می‌پوشم\nمن که خواهم که ننوشم بجز از راوق خم\tچه کنم گر سخن پير مغان ننيوشم\nگر از اين دست زند مطرب مجلس ره عشق\tشعر حافظ ببرد وقت سماع از هوشم"
	},
	{
		"explanation": "از فرصت پیش آمده نهایت استفاده را داشته باش و چشم بصیرت داشته باش و سره را از ناسره تشخیص بده. همه ی عوامل برای اینکه به مقصود برسی فراهم است. شک و تردید را از خود دور کن و تصمیمی جدی بگیر.",
		"poem": "ای که با سلسله زلف دراز آمده‌ای\tفرصتت باد که ديوانه نواز آمده‌ای\nساعتی ناز مفرما و بگردان عادت\tچون به پرسيدن ارباب نياز آمده‌ای\nپيش بالای تو ميرم چه به صلح و چه به جنگ\tچون به هر حال برازنده ناز آمده‌ای\nآب و آتش به هم آميخته‌ای از لب لعل\tچشم بد دور که بس شعبده بازآمده‌ای\nآفرين بر دل نرم تو که از بهر ثواب\tکشته غمزه خود را به نماز آمده‌ای\nزهد من با تو چه سنجد که به يغمای دلم\tمست و آشفته به خلوتگه راز آمده‌ای\nگفت حافظ دگرت خرقه شراب آلوده‌ست\tمگر از مذهب اين طايفه بازآمده‌ای"
	},
	{
		"explanation": "دشمنان ظاهرالصلاح در کمین تواند. کاملاً با احتیاط با آنها رفتار کن. از ریاکاران دوری کن. با کمک عقل می توانی از گرداب مشکلات رها شوی. هر کسی را محرم اسرار خود قرار نده.",
		"poem": "اگر چه باده فرح بخش و باد گل‌بيز است\tبه بانگ چنگ مخور می که محتسب تيز است\nصراحی ای و حريفی گرت به چنگ افتد\tبه عقل نوش که ايام فتنه انگيز است\nدر آستين مرقع پياله پنهان کن\tکه همچو چشم صراحی زمانه خون‌ريز است\nبه آب ديده بشوييم خرقه‌ها از می\tکه موسم ورع و روزگار پرهيز است\nمجوی عيش خوش از دور باژگون سپهر\tکه صاف اين سر خم جمله دردی آميز است\nسپهر برشده پرويزنيست خون افشان\tکه ريزه‌اش سر کسری و تاج پرويز است\nعراق و فارس گرفتی به شعر خوش حافظ\tبيا که نوبت بغداد و وقت تبريز است"
	},
	{
		"explanation": "با دوستان، صمیمی و با نزدیکان، یکرنگ باش و زندگی را با آسودگی و راحتی طی کن. به دوستان کمک کن تا در لحظات بحرانی به کمک تو بشتابند. در زندگی خانوادگی سختگیر نباش.",
		"poem": "روی بنما و مرا گو که ز جان دل برگير\tپيش شمع آتش پروا نه به جان گو درگير\nدر لب تشنه ما بين و مدار آب دريغ\tبر سر کشته خويش آی و ز خاکش برگير\nترک درويش مگير ار نبود سيم و زرش\tدر غمت سيم شمار اشک و رخش را زر گير\nچنگ بنواز و بساز ار نبود عود چه باک\tآتشم عشق و دلم عود و تنم مجمر گير\nدر سماع آی و ز سر خرقه برانداز و برقص\tور نه با گوشه رو و خرقه ما در سر گير\nصوف برکش ز سر و باده صافی درکش\tسيم درباز و به زر سيمبری در بر گير\nدوست گو يار شو و هر دو جهان دشمن باش\tبخت گو پشت مکن روی زمين لشکر گير\nميل رفتن مکن ای دوست دمی با ما باش\tبر لب جوی طرب جوی و به کف ساغر گير\nرفته گير از برم وز آتش و آب دل و چشم\tگونه‌ام زرد و لبم خشک و کنارم تر گير\nحافظ آراسته کن بزم و بگو واعظ را\tکه ببين مجلسم و ترک سر منبر گير"
	},
	{
		"explanation": "خود را ناتوان و ضعیف احساس نکن زیرا اعتماد به نفس خود را از دست می دهی. در زندگی سرت به کار خودت مشغول است و این بسیار خوب است. به لطف و کمک دیگران امیدوار باش زیرا در صورت مقتضی به کمک تو خواهند آمد.",
		"poem": "ز دست کوته خود زير بارم\tکه از بالابلندان شرمسارم\nمگر زنجير مويی گيردم دست\tوگر نه سر به شيدايی برآرم\nز چشم من بپرس اوضاع گردون\tکه شب تا روز اختر می‌شمارم\nبدين شکرانه می‌بوسم لب جام\tکه کرد آگه ز راز روزگارم\nاگر گفتم دعای می فروشان\tچه باشد حق نعمت می‌گزارم\nمن از بازوی خود دارم بسی شکر\tکه زور مردم آزاری ندارم\nسری دارم چو حافظ مست ليکن\tبه لطف آن سری اميدوارم"
	},
	{
		"explanation": "راه رسیدن به آرزو سخت است و آسان نیست. اما با همت و اراده، رسیدن به آن میسر است. زیاد به کمک دیگران دل نبند زیرا ممکن است رفیق نیمه راه شوند و تو را رها کنند. به خدا و سعی و تلاش خود امیدوار باش. به زودی گرفتاری هایت تمام می شود.",
		"poem": "سمن بويان غبار غم چو بنشينند بنشانند\tپری رويان قرار از دل چو بستيزند بستانند\nبه فتراک جفا دل‌ها چو بربندند بربندند\tز زلف عنبرين جان‌ها چو بگشايند بفشانند\nبه عمری يک نفس با ما چو بنشينند برخيزند\tنهال شوق در خاطر چو برخيزند بنشانند\nسرشک گوشه گيران را چو دريابند در يابند\tرخ مهر از سحرخيزان نگردانند اگر دانند\nز چشمم لعل رمانی چو می‌خندند می‌بارند\tز رويم راز پنهانی چو می‌بينند می‌خوانند\nدوای درد عاشق را کسی کو سهل پندارد\tز فکر آنان که در تدبير درمانند در مانند\nچو منصور از مراد آنان که بردارند بر دارند\tبدين درگاه حافظ را چو می‌خوانند می‌رانند\nدر اين حضرت چو مشتاقان نياز آرند ناز آرند\tکه با اين درد اگر دربند درمانند درمانند"
	},
	{
		"explanation": "بسیار امیدوار باش زیرا حتماً به موفقیت دست پیدا خواهی کرد. دوست واقعی خود را بشناس و به هرکس اعتماد نکن. غرور و تکبر تو را دچار دردسر خواهد کرد.",
		"poem": "مطلب طاعت و پيمان و صلاح از من مست\tکه به پيمانه کشی شهره شدم روز الست\nمن همان دم که وضو ساختم از چشمه عشق\tچارتکبير زدم يک سره بر هر چه که هست\nمی بده تا دهمت آگهی از سر قضا\tکه به روی که شدم عاشق و از بوی که مست\nکمر کوه کم است از کمر مور اين جا\tنااميد از در رحمت مشو ای باده پرست\nبجز آن نرگس مستانه که چشمش مرساد\tزير اين طارم فيروزه کسی خوش ننشست\nجان فدای دهنش باد که در باغ نظر\tچمن آرای جهان خوشتر از اين غنچه نبست\nحافظ از دولت عشق تو سليمانی شد\tيعنی از وصل تواش نيست بجز باد به دست"
	},
	{
		"explanation": "امیدوار بودن، شانس موفقیت تو را بیشتر می کند. امید به لطف خداوند و صبر و تحمل و تلاش، رمز موفقیت انسان است.",
		"poem": "يارم چو قدح به دست گيرد\tبازار بتان شکست گيرد\nهر کس که بديد چشم او گفت\tکو محتسبی که مست گيرد\nدر بحر فتاده‌ام چو ماهی\tتا يار مرا به شست گيرد\nدر پاش فتاده‌ام به زاری\tآيا بود آن که دست گيرد\nخرم دل آن که همچو حافظ\tجامی ز می الست گيرد"
	},
	{
		"explanation": "مشکلاتی بر سر راه تو است که اگر اراده ای راسخ و قوی داشته باشی به زودی از بین می رود. تردید را از خود دور کن و عاقلانه فکر کن. خودخواهی را رها کن تا بتوانی به مقصود و محبوب خود برسی. به کسانی که به تو نیاز دارند کمک کن.",
		"poem": "ای که در کوی خرابات مقامی داری\tجم وقت خودی ار دست به جامی داری\nای که با زلف و رخ يار گذاری شب و روز\tفرصتت باد که خوش صبحی و شامی داری\nای صبا سوختگان بر سر ره منتظرند\tگر از آن يار سفرکرده پيامی داری\nخال سرسبز تو خوش دانه عيشيست ولی\tبر کنار چمنش وه که چه دامی داری\nبوی جان از لب خندان قدح می‌شنوم\tبشنو ای خواجه اگر زان که مشامی داری\nچون به هنگام وفا هيچ ثباتيت نبود\tمی‌کنم شکر که بر جور دوامی داری\nنام نيک ار طلبد از تو غريبی چه شود\tتويی امروز در اين شهر که نامی داری\nبس دعای سحرت مونس جان خواهد بود\tتو که چون حافظ شبخيز غلامی داری"
	},
	{
		"explanation": "در انتظار به سر می بری و از دوست و محبوب خود جدا شده و دور مانده ای. با سعی و تلاش و دعا به درگاه خداوند به مقصود خود می رسی. هرچند که ممکن است این کار دیر انجام گیرد، اما نا امید و مأیوس نباش. آنچه خداوند بخواهد همان می شود. راه های مختلف را آزمایش کن تا به نتیجه برسی.",
		"poem": "بازآی ساقيا که هواخواه خدمتم\tمشتاق بندگی و دعاگوی دولتم\nزان جا که فيض جام سعادت فروغ توست\tبيرون شدی نمای ز ظلمات حيرتم\nهر چند غرق بحر گناهم ز صد جهت\tتا آشنای عشق شدم ز اهل رحمتم\nعيبم مکن به رندی و بدنامی ای حکيم\tکاين بود سرنوشت ز ديوان قسمتم\nمی خور که عاشقی نه به کسب است و اختيار\tاين موهبت رسيد ز ميراث فطرتم\nمن کز وطن سفر نگزيدم به عمر خويش\tدر عشق ديدن تو هواخواه غربتم\nدريا و کوه در ره و من خسته و ضعيف\tای خضر پی خجسته مدد کن به همتم\nدورم به صورت از در دولتسرای تو\tليکن به جان و دل ز مقيمان حضرتم\nحافظ به پيش چشم تو خواهد سپرد جان\tدر اين خيالم ار بدهد عمر مهلتم"
	},
	{
		"explanation": "در انجام کاری که در پیش داری دچار مشکل و نا امیدی شده ای. یأس و حرمان انسان را از ادامه ی راه باز می دارد و بهتر است راه های دیگر را هم امتحان کنی. با صبر و حوصله و ایمان می توانی کوه مشکلات را از پیش پای خود برداری. مشورت با صاحبنظران را فراموش نکن. به تنهایی از عهده ی حل مشکلات بر نمی آیی.",
		"poem": "بلبلی خون دلی خورد و گلی حاصل کرد\tباد غيرت به صدش خار پريشان دل کرد\nطوطی ای را به خيال شکری دل خوش بود\tناگهش سيل فنا نقش امل باطل کرد\nقره العين من آن ميوه دل يادش باد\tکه چه آسان بشد و کار مرا مشکل کرد\nساروان بار من افتاد خدا را مددی\tکه اميد کرمم همره اين محمل کرد\nروی خاکی و نم چشم مرا خوار مدار\tچرخ فيروزه طربخانه از اين کهگل کرد\nآه و فرياد که از چشم حسود مه چرخ\tدر لحد ماه کمان ابروی من منزل کرد\nنزدی شاه رخ و فوت شد امکان حافظ\tچه کنم بازی ايام مرا غافل کرد"
	},
	{
		"explanation": "از آرزو و هدف خود دور افتاده ای. از دوست عزیز خود دور مانده ای و آرزوی دیدن او را داری. نا امید نباش. باز هم می توانی با صداقت و صمیمیت و دعا، شاهد مقصود را در بر گیری.",
		"poem": "آن يار کز او خانه ما جای پری بود\tسر تا قدمش چون پری از عيب بری بود\nدل گفت فروکش کنم اين شهر به بويش\tبيچاره ندانست که يارش سفری بود\nتنها نه ز راز دل من پرده برافتاد\tتا بود فلک شيوه او پرده دری بود\nمنظور خردمند من آن ماه که او را\tبا حسن ادب شيوه صاحب نظری بود\nاز چنگ منش اختر بدمهر به دربرد\tآری چه کنم دولت دور قمری بود\nعذری بنه ای دل که تو درويشی و او را\tدر مملکت حسن سر تاجوری بود\nاوقات خوش آن بود که با دوست به سر رفت\tباقی همه بی‌حاصلی و بی‌خبری بود\nخوش بود لب آب و گل و سبزه و نسرين\tافسوس که آن گنج روان رهگذری بود\nخود را بکش ای بلبل از اين رشک که گل را\tبا باد صبا وقت سحر جلوه گری بود\nهر گنج سعادت که خدا داد به حافظ\tاز يمن دعای شب و ورد سحری بود"
	},
	{
		"explanation": "صبر، کلید پیروزی است. عاقبت به هدف و مراد خود می رسی. خداوند را سپاسگزار باش تا نعمت های خود را از تو دریغ نکند. آنچه خدا بخواهد همان می شود. سرنوشت خوبی در انتظار تو است.",
		"poem": "هر چند پير و خسته دل و ناتوان شدم\tهر گه که ياد روی تو کردم جوان شدم\nشکر خدا که هر چه طلب کردم از خدا\tبر منتهای همت خود کامران شدم\nای گلبن جوان بر دولت بخور که من\tدر سايه تو بلبل باغ جهان شدم\nاول ز تحت و فوق وجودم خبر نبود\tدر مکتب غم تو چنين نکته دان شدم\nقسمت حوالتم به خرابات می‌کند\tهر چند کاين چنين شدم و آن چنان شدم\nآن روز بر دلم در معنی گشوده شد\tکز ساکنان درگه پير مغان شدم\nدر شاهراه دولت سرمد به تخت بخت\tبا جام می به کام دل دوستان شدم\nاز آن زمان که فتنه چشمت به من رسيد\tايمن ز شر فتنه آخرزمان شدم\nمن پير سال و ماه نيم يار بی‌وفاست\tبر من چو عمر می‌گذرد پير از آن شدم\nدوشم نويد داد عنايت که حافظا\tبازآ که من به عفو گناهت ضمان شدم"
	},
	{
		"explanation": "دم را غنیمت بدان و قانع باش. هیچکس نمیداند که عاقبت کار چیست. هرچه خدا بخواهد همان می شود. غم و اندوه برای دنیا کاری عبث و بیهوده است و بر سختی زندگی می افزاید.",
		"poem": "خوشتر ز عيش و صحبت و باغ و بهار چيست\tساقی کجاست گو سبب انتظار چيست\nهر وقت خوش که دست دهد مغتنم شمار\tکس را وقوف نيست که انجام کار چيست\nپيوند عمر بسته به موييست هوش دار\tغمخوار خويش باش غم روزگار چيست\nمعنی آب زندگی و روضه ارم\tجز طرف جويبار و می خوشگوار چيست\nمستور و مست هر دو چو از يک قبيله‌اند\tما دل به عشوه که دهيم اختيار چيست\nراز درون پرده چه داند فلک خموش\tای مدعی نزاع تو با پرده دار چيست\nسهو و خطای بنده گرش اعتبار نيست\tمعنی عفو و رحمت آمرزگار چيست\nزاهد شراب کوثر و حافظ پياله خواست\tتا در ميانه خواسته کردگار چيست"
	},
	{
		"explanation": "سعادت و نیکبختی به تو روی آورده است. غم و اندوه دنیا را رها کن و سخت نگیر. آنچه پیش آید خیر و صلاح تو در آن است. راه های مختلف را امتحان کن تا شادی و سرور تو بادوام باشد.",
		"poem": "بيا تا گل برافشانيم و می در ساغر اندازيم\tفلک را سقف بشکافيم و طرحی نو دراندازيم\nاگر غم لشکر انگيزد که خون عاشقان ريزد\tمن و ساقی به هم تازيم و بنيادش براندازيم\nشراب ارغوانی را گلاب اندر قدح ريزيم\tنسيم عطرگردان را شکر در مجمر اندازيم\nچو در دست است رودی خوش بزن مطرب سرودی خوش\tکه دست افشان غزل خوانيم و پاکوبان سر اندازيم\nصبا خاک وجود ما بدان عالی جناب انداز\tبود کن شاه خوبان را نظر بر منظر اندازيم\nيکی از عقل می‌لافد يکی طامات می‌بافد\tبيا کاين داوری‌ها را به پيش داور اندازيم\nبهشت عدن اگر خواهی بيا با ما به ميخانه\tکه از پای خمت روزی به حوض کوثر اندازيم\nسخندانی و خوشخوانی نمی‌ورزند در شيراز\tبيا حافظ که تا خود را به ملکی ديگر اندازيم"
	},
	{
		"explanation": "این همه صبر و کوشش و استقامتی که در راه رسیدن به مقصود تحمل کرده ای، ثمره ی خوب و مساعدی در پی خواهد داشت. برای رسیدن به مقصود از هر راهی که می توانی بهره بگیر، به شرط آنکه به دیگران صدمه نزنی. هوا و هوس را از وجود خود پاک کن و عاشقانه و صادقانه به هدف خود ایمان داشته باش.",
		"poem": "تاب بنفشه می‌دهد طره مشک سای تو\tپرده غنچه می‌درد خنده دلگشای تو\nای گل خوش نسيم من بلبل خويش را مسوز\tکز سر صدق می‌کند شب همه شب دعای تو\nمن که ملول گشتمی از نفس فرشتگان\tقال و مقال عالمی می‌کشم از برای تو\nدولت عشق بين که چون از سر فقر و افتخار\tگوشه تاج سلطنت می‌شکند گدای تو\nخرقه زهد و جام می گر چه نه درخور همند\tاين همه نقش می‌زنم از جهت رضای تو\nشور شراب عشق تو آن نفسم رود ز سر\tکاين سر پرهوس شود خاک در سرای تو\nشاهنشين چشم من تکيه گه خيال توست\tجای دعاست شاه من بی تو مباد جای تو\nخوش چمنيست عارضت خاصه که در بهار حسن\tحافظ خوش کلام شد مرغ سخنسرای تو"
	},
	{
		"explanation": "به زودی به مراد و آرزوی خود می رسی. قدر لحظات را بدان و موقعیت شناس باش. در غیر اینصورت نادم و پشیمان خواهی شد. با هر کسی راز خود را در میان نگذار.",
		"poem": "بشری اذ السلامه حلت بذی سلم\tلله حمد معترف غايه النعم\nآن خوش خبر کجاست که اين فتح مژده داد\tتا جان فشانمش چو زر و سيم در قدم\nاز بازگشت شاه در اين طرفه منزل است\tآهنگ خصم او به سراپرده عدم\nپيمان شکن هرآينه گردد شکسته حال\tان العهود عند مليک النهی ذمم\nمی‌جست از سحاب امل رحمتی ولی\tجز ديده‌اش معاينه بيرون نداد نم\nدر نيل غم فتاد سپهرش به طنز گفت\tان قد ندمت و ما ينفع الندم\nساقی چو يار مه رخ و از اهل راز بود\tحافظ بخورد باده و شيخ و فقيه هم"
	},
	{
		"explanation": "ریا و دروغ را رها کن تا اعتماد مردم را جلب کنی. صداقت و درستی را پیشه ی خود ساز تا بهتر به هدف خود دست یابی. دوستان و ناصحان خیراندیش را از خود نرنجان زیرا در هر کار به کمک فکری دیگران احتیاج پیدا می کنی.",
		"poem": "دلم جز مهر مه رويان طريقی بر نمی‌گيرد\tز هر در می‌دهم پندش وليکن در نمی‌گيرد\nخدا را ای نصيحتگو حديث ساغر و می گو\tکه نقشی در خيال ما از اين خوشتر نمی‌گيرد\nبيا ای ساقی گلرخ بياور باده رنگين\tکه فکری در درون ما از اين بهتر نمی‌گيرد\nصراحی می‌کشم پنهان و مردم دفتر انگارند\tعجب گر آتش اين زرق در دفتر نمی‌گيرد\nمن اين دلق مرقع را بخواهم سوختن روزی\tکه پير می فروشانش به جامی بر نمی‌گيرد\nاز آن رو هست ياران را صفاها با می لعلش\tکه غير از راستی نقشی در آن جوهر نمی‌گيرد\nسر و چشمی چنين دلکش تو گويی چشم از او بردوز\tبرو کاين وعظ بی‌معنی مرا در سر نمی‌گيرد\nنصيحتگوی رندان را که با حکم قضا جنگ است\tدلش بس تنگ می‌بينم مگر ساغر نمی‌گيرد\nميان گريه می‌خندم که چون شمع اندر اين مجلس\tزبان آتشينم هست ليکن در نمی‌گيرد\nچه خوش صيد دلم کردی بنازم چشم مستت را\tکه کس مرغان وحشی را از اين خوشتر نمی‌گيرد\nسخن در احتياج ما و استغنای معشوق است\tچه سود افسونگری ای دل که در دلبر نمی‌گيرد\nمن آن آيينه را روزی به دست آرم سکندروار\tاگر می‌گيرد اين آتش زمانی ور نمی‌گيرد\nخدا را رحمی ای منعم که درويش سر کويت\tدری ديگر نمی‌داند رهی ديگر نمی‌گيرد\nبدين شعر تر شيرين ز شاهنشه عجب دارم\tکه سر تا پای حافظ را چرا در زر نمی‌گيرد"
	},
	{
		"explanation": "هیچ کس از آینده ی خود خبر ندارد اما می تواند آن را با درایت و عقل به نفع خود بسازد. در هر کاری صبر و استقامت و امید لازم است تا شاهد مقصود را در بر گیری.",
		"poem": "تا ز ميخانه و می نام و نشان خواهد بود\tسر ما خاک ره پير مغان خواهد بود\nحلقه پير مغان از ازلم در گوش است\tبر همانيم که بوديم و همان خواهد بود\nبر سر تربت ما چون گذری همت خواه\tکه زيارتگه رندان جهان خواهد بود\nبرو ای زاهد خودبين که ز چشم من و تو\tراز اين پرده نهان است و نهان خواهد بود\nترک عاشق کش من مست برون رفت امروز\tتا دگر خون که از ديده روان خواهد بود\nچشمم آن دم که ز شوق تو نهد سر به لحد\tتا دم صبح قيامت نگران خواهد بود\nبخت حافظ گر از اين گونه مدد خواهد کرد\tزلف معشوقه به دست دگران خواهد بود"
	},
	{
		"explanation": "گره ی مشکلات تو گشوده خواهد شد به شرط آنکه عاقلانه اقدام کنی. با بی حوصلگی و تندخویی به نتیجه نخواهی رسید.",
		"poem": "خدا چو صورت ابروی دلگشای تو بست\tگشاد کار من اندر کرشمه‌های تو بست\nمرا و سرو چمن را به خاک راه نشاند\tزمانه تا قصب نرگس قبای تو بست\nز کار ما و دل غنچه صد گره بگشود\tنسيم گل چو دل اندر پی هوای تو بست\nمرا به بند تو دوران چرخ راضی کرد\tولی چه سود که سررشته در رضای تو بست\nچو نافه بر دل مسکين من گره مفکن\tکه عهد با سر زلف گره گشای تو بست\nتو خود وصال دگر بودی ای نسيم وصال\tخطا نگر که دل اميد در وفای تو بست\nز دست جور تو گفتم ز شهر خواهم رفت\tبه خنده گفت که حافظ برو که پای تو بست"
	},
	{
		"explanation": "صبر و استقامت و تحمل سختی ها، عاقبت تو را به آرزوهایت می رساند. گره ای که بر کارت افتاده است به خاطر غفلت تو و خیانت دوستان ظاهرالصلاح است. هر کس را محرم اسرار خود قرار نده. با تأمل و تعمق در کارها به پیروزی خواهی رسید.",
		"poem": "ترسم که اشک در غم ما پرده در شود\tوين راز سر به مهر به عالم سمر شود\nگويند سنگ لعل شود در مقام صبر\tآری شود وليک به خون جگر شود\nخواهم شدن به ميکده گريان و دادخواه\tکز دست غم خلاص من آن جا مگر شود\nاز هر کرانه تير دعا کرده‌ام روان\tباشد کز آن ميانه يکی کارگر شود\nای جان حديث ما بر دلدار بازگو\tليکن چنان مگو که صبا را خبر شود\nاز کيميای مهر تو زر گشت روی من\tآری به يمن لطف شما خاک زر شود\nدر تنگنای حيرتم از نخوت رقيب\tيا رب مباد آن که گدا معتبر شود\nبس نکته غير حسن ببايد که تا کسی\tمقبول طبع مردم صاحب نظر شود\nاين سرکشی که کنگره کاخ وصل راست\tسرها بر آستانه او خاک در شود\nحافظ چو نافه سر زلفش به دست توست\tدم درکش ار نه باد صبا را خبر شود"
	},
	{
		"explanation": "بر سر دو راهی و دو دلی و تردید مانده ای. بدون تفکر و اندیشه شروع به کاری کردن نتیجه ای جز سردرگمی ندارد. با مشورت با دوستان و بزرگان با تجربه و کمی تعمق می توانی بر مشکلات فائق شوی.",
		"poem": "اگر روم ز پی اش فتنه‌ها برانگيزد\tور از طلب بنشينم به کينه برخيزد\nو گر به رهگذری يک دم از وفاداری\tچو گرد در پی اش افتم چو باد بگريزد\nو گر کنم طلب نيم بوسه صد افسوس\tز حقه دهنش چون شکر فروريزد\nمن آن فريب که در نرگس تو می‌بينم\tبس آب روی که با خاک ره برآميزد\nفراز و شيب بيابان عشق دام بلاست\tکجاست شيردلی کز بلا نپرهيزد\nتو عمر خواه و صبوری که چرخ شعبده باز\tهزار بازی از اين طرفه‌تر برانگيزد\nبر آستانه تسليم سر بنه حافظ\tکه گر ستيزه کنی روزگار بستيزد"
	},
	{
		"explanation": "زندگی در سایه ی مهر و محبت، لذت بخش و دلپذیر است. در دوستی و در زندگی خود بی ریا و صادق باش. مهر و محبت خود را به کسی که علاقمند هستی نشان بده تا در زندگی روز های خوشی داشته باشی.",
		"poem": "درد عشقی کشيده‌ام که مپرس\tزهر هجری چشيده‌ام که مپرس\nگشته‌ام در جهان و آخر کار\tدلبری برگزيده‌ام که مپرس\nآن چنان در هوای خاک درش\tمی‌رود آب ديده‌ام که مپرس\nمن به گوش خود از دهانش دوش\tسخنانی شنيده‌ام که مپرس\nسوی من لب چه می‌گزی که مگوی\tلب لعلی گزيده‌ام که مپرس\nبی تو در کلبه گدايی خويش\tرنج‌هايی کشيده‌ام که مپرس\nهمچو حافظ غريب در ره عشق\tبه مقامی رسيده‌ام که مپرس"
	},
	{
		"explanation": "به مراد و آرزوی خود خواهی رسید زیرا همه ی هدف تو رسیدن به آمال و آرزوهایت است. غم و اندوه را از وجود خود دور کن که فایده ای برای تو ندارد. ",
		"poem": "سر ارادت ما و آستان حضرت دوست\tکه هر چه بر سر ما می‌رود ارادت اوست\nنظير دوست نديدم اگر چه از مه و مهر\tنهادم آينه‌ها در مقابل رخ دوست\nصبا ز حال دل تنگ ما چه شرح دهد\tکه چون شکنج ورق‌های غنچه تو بر توست\nنه من سبوکش اين دير رندسوزم و بس\tبسا سرا که در اين کارخانه سنگ و سبوست\nمگر تو شانه زدی زلف عنبرافشان را\tکه باد غاليه سا گشت و خاک عنبربوست\nنثار روی تو هر برگ گل که در چمن است\tفدای قد تو هر سروبن که بر لب جوست\nزبان ناطقه در وصف شوق نالان است\tچه جای کلک بريده زبان بيهده گوست\nرخ تو در دلم آمد مراد خواهم يافت\tچرا که حال نکو در قفای فال نکوست\nنه اين زمان دل حافظ در آتش هوس است\tکه داغدار ازل همچو لاله خودروست"
	},
	{
		"explanation": "دوستان را در انتظار نگذار. در زندگی وفای به عهد را فراموش نکن تا موجب رنجش یاران نشوی. یک نفر تو را دوست دارد. به عشق او احترام بگذار. عاقبت اندیش باش و فردای خود را نیز در نظر بگیر.",
		"poem": "گر من از باغ تو يک ميوه بچينم چه شود\tپيش پايی به چراغ تو ببينم چه شود\nيا رب اندر کنف سايه آن سرو بلند\tگر من سوخته يک دم بنشينم چه شود\nآخر ای خاتم جمشيد همايون آثار\tگر فتد عکس تو بر نقش نگينم چه شود\nواعظ شهر چو مهر ملک و شحنه گزيد\tمن اگر مهر نگاری بگزينم چه شود\nعقلم از خانه به دررفت و گر می اين است\tديدم از پيش که در خانه دينم چه شود\nصرف شد عمر گران مايه به معشوقه و می\tتا از آنم چه به پيش آيد از اينم چه شود\nخواجه دانست که من عاشقم و هيچ نگفت\tحافظ ار نيز بداند که چنينم چه شود"
	},
	{
		"explanation": "دودلی و تردید را از خود دور کن. از همنشینان و دوستان بد دوری کن تا دچار رنج و گمراهی نشوی. آرزوهای دور و دست نیافتنی غیر از رنج و زحمت نتیجه ای ندارد. اعتدال و میانه روی را پیشه کن.",
		"poem": "در ازل هر کو به فيض دولت ارزانی بود\tتا ابد جام مرادش همدم جانی بود\nمن همان ساعت که از می خواستم شد توبه کار\tگفتم اين شاخ ار دهد باری پشيمانی بود\nخود گرفتم کافکنم سجاده چون سوسن به دوش\tهمچو گل بر خرقه رنگ می مسلمانی بود\nبی چراغ جام در خلوت نمی‌يارم نشست\tزان که کنج اهل دل بايد که نورانی بود\nهمت عالی طلب جام مرصع گو مباش\tرند را آب عنب ياقوت رمانی بود\nگر چه بی‌سامان نمايد کار ما سهلش مبين\tکاندر اين کشور گدايی رشک سلطانی بود\nنيک نامی خواهی ای دل با بدان صحبت مدار\tخودپسندی جان من برهان نادانی بود\nمجلس انس و بهار و بحث شعر اندر ميان\tنستدن جام می از جانان گران جانی بود\nدی عزيزی گفت حافظ می‌خورد پنهان شراب\tای عزيز من نه عيب آن به که پنهانی بود"
	},
	{
		"explanation": "خبری به تو می رسد و زندگیت را دگرگون می کند. از موقعیت های به دست آمده، کاملاً استفاده کن تا همای رحمت را بر دوش خود احساس کنی. صبر داشته باش.",
		"poem": "مرحبا طاير فرخ پی فرخنده پيام\tخير مقدم چه خبر دوست کجا راه کدام\nيا رب اين قافله را لطف ازل بدرقه باد\tکه از او خصم به دام آمد و معشوقه به کام\nماجرای من و معشوق مرا پايان نيست\tهر چه آغاز ندارد نپذيرد انجام\nگل ز حد برد تنعم نفسی رخ بنما\tسرو می‌نازد و خوش نيست خدا را بخرام\nزلف دلدار چو زنار همی‌فرمايد\tبرو ای شيخ که شد بر تن ما خرقه حرام\nمرغ روحم که همی‌زد ز سر سدره صفير\tعاقبت دانه خال تو فکندش در دام\nچشم بيمار مرا خواب نه درخور باشد\tمن له يقتل داء دنف کيف ينام\nتو ترحم نکنی بر من مخلص گفتم\tذاک دعوای و ها انت و تلک الايام\nحافظ ار ميل به ابروی تو دارد شايد\tجای در گوشه محراب کنند اهل کلام"
	},
	{
		"explanation": "بدون تحمل رنج و زحمت، هیچ چیز بدست نمی آید. در سایه ی سعی و تلاش، به هدف خود می رسی. بهتر است از دوستان خیرخواه کمک بطلبی تا به کمک آن ها به هدف خود نائل شوی. به زودی به نتیجه می رسی.",
		"poem": "زين خوش رقم که بر گل رخسار می‌کشی\tخط بر صحيفه گل و گلزار می‌کشی\nاشک حرم نشين نهانخانه مرا\tزان سوی هفت پرده به بازار می‌کشی\nکاهل روی چو باد صبا را به بوی زلف\tهر دم به قيد سلسله در کار می‌کشی\nهر دم به ياد آن لب ميگون و چشم مست\tاز خلوتم به خانه خمار می‌کشی\nگفتی سر تو بسته فتراک ما شود\tسهل است اگر تو زحمت اين بار می‌کشی\nبا چشم و ابروی تو چه تدبير دل کنم\tوه زين کمان که بر من بيمار می‌کشی\nبازآ که چشم بد ز رخت دفع می‌کند\tای تازه گل که دامن از اين خار می‌کشی\nحافظ دگر چه می‌طلبی از نعيم دهر\tمی می‌خوری و طره دلدار می‌کشی"
	},
	{
		"explanation": "مشکلات و سختی ها طبیعی است. باید با ایمان و امید با آنها روبرو شوی. با امداد از دوستان مشفق می توانی بر سختیها فائق و پیروز شوی. با صبر و شکیبایی، زندگی شیرین و راحت می شود.",
		"poem": "دل ما به دور رويت ز چمن فراغ دارد\tکه چو سرو پايبند است و چو لاله داغ دارد\nسر ما فرونيايد به کمان ابروی کس\tکه درون گوشه گيران ز جهان فراغ دارد\nز بنفشه تاب دارم که ز زلف او زند دم\tتو سياه کم بها بين که چه در دماغ دارد\nبه چمن خرام و بنگر بر تخت گل که لاله\tبه نديم شاه ماند که به کف اياغ دارد\nشب ظلمت و بيابان به کجا توان رسيدن\tمگر آن که شمع رويت به رهم چراغ دارد\nمن و شمع صبحگاهی سزد ار به هم بگرييم\tکه بسوختيم و از ما بت ما فراغ دارد\nسزدم چو ابر بهمن که بر اين چمن بگريم\tطرب آشيان بلبل بنگر که زاغ دارد\nسر درس عشق دارد دل دردمند حافظ\tکه نه خاطر تماشا نه هوای باغ دارد"
	},
	{
		"explanation": "از کینه و حسد دشمنان دور باش. به دنبال اهداف نا معلوم نرو تا خود را دچار رنج و زحمت نکنی. از ریاکاران دور باش و خودخواهی را از وجود خود پاک کن. زودرنج نباش و در برابر حوادث مقاومت کن.",
		"poem": "منم که شهره شهرم به عشق ورزيدن\tمنم که ديده نيالودم به بد ديدن\nوفا کنيم و ملامت کشيم و خوش باشيم\tکه در طريقت ما کافريست رنجيدن\nبه پير ميکده گفتم که چيست راه نجات\tبخواست جام می و گفت عيب پوشيدن\nمراد دل ز تماشای باغ عالم چيست\tبه دست مردم چشم از رخ تو گل چيدن\nبه می پرستی از آن نقش خود زدم بر آب\tکه تا خراب کنم نقش خود پرستيدن\nبه رحمت سر زلف تو واثقم ور نه\tکشش چو نبود از آن سو چه سود کوشيدن\nعنان به ميکده خواهيم تافت زين مجلس\tکه وعظ بی عملان واجب است نشنيدن\nز خط يار بياموز مهر با رخ خوب\tکه گرد عارض خوبان خوش است گرديدن\nمبوس جز لب ساقی و جام می حافظ\tکه دست زهدفروشان خطاست بوسيدن"
	},
	{
		"explanation": "فرصتها را با سهل انگاری از دست داده و عمر را بیهوده هدر داده ای. از همین حالا می توانی با سعی و کوشش، دوباره راه درست را انتخاب کنی. نا امید نباش و از ریاکاران دوری کن.",
		"poem": "ساقی بيار باده که ماه صيام رفت\tدرده قدح که موسم ناموس و نام رفت\nوقت عزيز رفت بيا تا قضا کنيم\tعمری که بی حضور صراحی و جام رفت\nمستم کن آن چنان که ندانم ز بيخودی\tدر عرصه خيال که آمد کدام رفت\nبر بوی آن که جرعه جامت به ما رسد\tدر مصطبه دعای تو هر صبح و شام رفت\nدل را که مرده بود حياتی به جان رسيد\tتا بويی از نسيم می‌اش در مشام رفت\nزاهد غرور داشت سلامت نبرد راه\tرند از ره نياز به دارالسلام رفت\nنقد دلی که بود مرا صرف باده شد\tقلب سياه بود از آن در حرام رفت\nدر تاب توبه چند توان سوخت همچو عود\tمی ده که عمر در سر سودای خام رفت\nديگر مکن نصيحت حافظ که ره نيافت\tگمگشته‌ای که باده نابش به کام رفت"
	},
	{
		"explanation": "به آرزو و مراد خود خواهی رسید به شرط آنکه نا امید و مأیوس نباشی. از دوستی گله و شکایت داری. بهتر است که صبور باشی و با رفتار خود اعتماد او را جلب کنی. با دوستان مشفق درددل و مشورت کن و بار مشکلات را به تنهایی تحمل نکن.",
		"poem": "لبش می‌بوسم و در می‌کشم می\tبه آب زندگانی برده‌ام پی\nنه رازش می‌توانم گفت با کس\tنه کس را می‌توانم ديد با وی\nلبش می‌بوسد و خون می‌خورد جام\tرخش می‌بيند و گل می‌کند خوی\nبده جام می و از جم مکن ياد\tکه می‌داند که جم کی بود و کی کی\nبزن در پرده چنگ ای ماه مطرب\tرگش بخراش تا بخروشم از وی\nگل از خلوت به باغ آورد مسند\tبساط زهد همچون غنچه کن طی\nچو چشمش مست را مخمور مگذار\tبه ياد لعلش ای ساقی بده می\nنجويد جان از آن قالب جدايی\tکه باشد خون جامش در رگ و پی\nزبانت درکش ای حافظ زمانی\tحديث بی زبانان بشنو از نی"
	},
	{
		"explanation": "از شخصی انتظار کمک و یاری داری. نا امید نباش. با جدیت و پشتکار به مقصود خود می رسی. اگر چه مشکلاتی در سر راه تو است اما صبر و تحمل کلید موفقیت است.",
		"poem": "دير است که دلدار پيامی نفرستاد\tننوشت سلامی و کلامی نفرستاد\nصد نامه فرستادم و آن شاه سواران\tپيکی ندوانيد و سلامی نفرستاد\nسوی من وحشی صفت عقل رميده\tآهوروشی کبک خرامی نفرستاد\nدانست که خواهد شدنم مرغ دل از دست\tو از آن خط چون سلسله دامی نفرستاد\nفرياد که آن ساقی شکرلب سرمست\tدانست که مخمورم و جامی نفرستاد\nچندان که زدم لاف کرامات و مقامات\tهيچم خبر از هيچ مقامی نفرستاد\nحافظ به ادب باش که واخواست نباشد\tگر شاه پيامی به غلامی نفرستاد"
	},
	{
		"explanation": "فال فرخنده و مبارکی است. هر نیت و مقصودی که داری بسیار خوب و خوش فرجام است. در ازدواج بسیار خوش اقبال و خوشبخت خواهی بود.",
		"poem": "ساقيا آمدن عيد مبارک بادت\tوان مواعيد که کردی مرواد از يادت\nدر شگفتم که در اين مدت ايام فراق\tبرگرفتی ز حريفان دل و دل می‌دادت\nبرسان بندگی دختر رز گو به درآی\tکه دم و همت ما کرد ز بند آزادت\nشادی مجلسيان در قدم و مقدم توست\tجای غم باد مر آن دل که نخواهد شادت\nشکر ايزد که ز تاراج خزان رخنه نيافت\tبوستان سمن و سرو و گل و شمشادت\nچشم بد دور کز آن تفرقه‌ات بازآورد\tطالع نامور و دولت مادرزادت\nحافظ از دست مده دولت اين کشتی نوح\tور نه طوفان حوادث ببرد بنيادت"
	},
	{
		"explanation": "در راه رسیدن به مقصود دچار گرفتاری و مشکلات شده ای. از مکر و حیله ی دشمن در امان نباش زیرا به موقعیت تو حسادت می ورزد. با کمی درایت و توکل بر خدا می توانی به مقصود خود نائل شوی.",
		"poem": "خم زلف تو دام کفر و دين است\tز کارستان او يک شمه اين است\nجمالت معجز حسن است ليکن\tحديث غمزه‌ات سحر مبين است\nز چشم شوخ تو جان کی توان برد\tکه دايم با کمان اندر کمين است\nبر آن چشم سيه صد آفرين باد\tکه در عاشق کشی سحرآفرين است\nعجب علميست علم هيت عشق\tکه چرخ هشتمش هفتم زمين است\nتو پنداری که بدگو رفت و جان برد\tحسابش با کرام الکاتبين است\nمشو حافظ ز کيد زلفش ايمن\tکه دل برد و کنون دربند دين است"
	},
	{
		"explanation": "بخت و اقبال با تو مساعد است. در زندگی قدر دوستان را بدان زیرا بدون آنها زندگی غم انگیز و دشوار می گذرد.",
		"poem": "گل بی رخ يار خوش نباشدی\tبی باده بهار خوش نباشد\nطرف چمن و طواف بستان\tبی لاله عذار خوش نباشد\nرقصيدن سرو و حالت گل\tبی صوت هزار خوش نباشد\nبا يار شکرلب گل اندام\tبی بوس و کنار خوش نباشد\nهر نقش که دست عقل بندد\tجز نقش نگار خوش نباشد\nجان نقد محقر است حافظ\tاز بهر نثار خوش نباشد"
	},
	{
		"explanation": "در زندگی، تکرو و منزوی نباش. در زندگی اجتماعی به وجود دوستان و همراهان نیاز خواهی داشت. به دیگران کمک کن تا در صورت نیاز به یاری تو بشتابند. از زندگی لذت ببر و خود را گرفتار غم های بیهوده نکن.",
		"poem": "اگر شراب خوری جرعه‌ای فشان بر خاک\tاز آن گناه که نفعی رسد به غير چه باک\nبرو به هر چه تو داری بخور دريغ مخور\tکه بی‌دريغ زند روزگار تيغ هلاک\nبه خاک پای تو ای سرو نازپرور من\tکه روز واقعه پا وامگيرم از سر خاک\nچه دوزخی چه بهشتی چه آدمی چه پری\tبه مذهب همه کفر طريقت است امساک\nمهندس فلکی راه دير شش جهتی\tچنان ببست که ره نيست زير دير مغاک\nفريب دختر رز طرفه می‌زند ره عقل\tمباد تا به قيامت خراب طارم تاک\nبه راه ميکده حافظ خوش از جهان رفتی\tدعای اهل دلت باد مونس دل پاک"
	},
	{
		"explanation": "غرور و خودپسندی دام راه زندگی است. با دوستان خود با صداقت رفتار کن تا در مواقع ضروری به کمک تو بشتابند. فراق و دوری به دوستی و وصال منجر می شود. به آنچه داری قناعت کن و زیاده طلبی نکن.",
		"poem": "می‌سوزم از فراقت روی از جفا بگردان\tهجران بلای ما شد يا رب بلا بگردان\nمه جلوه می‌نمايد بر سبز خنگ گردون\tتا او به سر درآيد بر رخش پا بگردان\nمر غول را برافشان يعنی به رغم سنبل\tگرد چمن بخوری همچون صبا بگردان\nيغمای عقل و دين را بيرون خرام سرمست\tدر سر کلاه بشکن در بر قبا بگردان\nای نور چشم مستان در عين انتظارم\tچنگ حزين و جامی بنواز يا بگردان\nدوران همی‌نويسد بر عارضش خطی خوش\tيا رب نوشته بد از يار ما بگردان\nحافظ ز خوبرويان بختت جز اين قدر نيست\tگر نيستت رضايی حکم قضا بگردان"
	},
	{
		"explanation": "با همه ی سعی و تلاش به نتیجه ی دلخواه و مطلوب نرسیده ای. نا امید نباش. بهتر است دوباره به اعمال و رفتار خود با تعمق بیشتری نظر بیندازی تا نواقص و معایب کار را بشناسی و آنها را برطرف سازی. کارها را نیمه تمام رها نکن. تا رسیدن به نتیجه ی دلخواه، دست از تلاش برندار.",
		"poem": "هزار جهد بکردم که يار من باشی\tمرادبخش دل بی‌قرار من باشی\nچراغ ديده شب زنده دار من گردی\tانيس خاطر اميدوار من باشی\nچو خسروان ملاحت به بندگان نازند\tتو در ميانه خداوندگار من باشی\nاز آن عقيق که خونين دلم ز عشوه او\tاگر کنم گله‌ای غمگسار من باشی\nدر آن چمن که بتان دست عاشقان گيرند\tگرت ز دست برآيد نگار من باشی\nشبی به کلبه احزان عاشقان آيی\tدمی انيس دل سوکوار من باشی\nشود غزاله خورشيد صيد لاغر من\tگر آهويی چو تو يک دم شکار من باشی\nسه بوسه کز دو لبت کرده‌ای وظيفه من\tاگر ادا نکنی قرض دار من باشی\nمن اين مراد ببينم به خود که نيم شبی\tبه جای اشک روان در کنار من باشی\nمن ار چه حافظ شهرم جوی نمی‌ارزم\tمگر تو از کرم خويش يار من باشی"
	},
	{
		"explanation": "روزگار شاد و خوشی در انتظار تو است. قدر لحظات خوب زندگی را بدان. نگرانی و اضطراب را از خود دور کن. به خانواده و دوستان خود اعتماد کن. رنج و سختی روزگار به سرعت باد می گذرد. از آنها برای زندگی خود تجربه ای کسب کن. به شادی های زندگی فکر کن.",
		"poem": "در نهانخانه عشرت صنمی خوش دارم\tکز سر زلف و رخش نعل در آتش دارم\nعاشق و رندم و ميخواره به آواز بلند\tوين همه منصب از آن حور پريوش دارم\nگر تو زين دست مرا بی سر و سامان داری\tمن به آه سحرت زلف مشوش دارم\nگر چنين چهره گشايد خط زنگاری دوست\tمن رخ زرد به خونابه منقش دارم\nگر به کاشانه رندان قدمی خواهی زد\tنقل شعر شکرين و می بی‌غش دارم\nناوک غمزه بيار و رسن زلف که من\tجنگ‌ها با دل مجروح بلاکش دارم\nحافظا چون غم و شادی جهان در گذر است\tبهتر آن است که من خاطر خود خوش دارم"
	},
	{
		"explanation": "به وعده های دیگران دل نبند. تا زمانی که روی پای خود نایستی و اراده ای قوی نداشته باشی، نمی توانی آرزوهای خود را محقق کنی. با احتیاط رفتار کن. اسرار خود را با هر کس در میان نگذار.",
		"poem": "در عهد پادشاه خطابخش جرم پوش\tحافظ قرابه کش شد و مفتی پياله نوش\nصوفی ز کنج صومعه با پای خم نشست\tتا ديد محتسب که سبو می‌کشد به دوش\nاحوال شيخ و قاضی و شرب اليهودشان\tکردم سال صبحدم از پير می فروش\nگفتا نه گفتنيست سخن گر چه محرمی\tدرکش زبان و پرده نگه دار و می بنوش\nساقی بهار می‌رسد و وجه می‌نماند\tفکری بکن که خون دل آمد ز غم به جوش\nعشق است و مفلسی و جوانی و نوبهار\tعذرم پذير و جرم به ذيل کرم بپوش\nتا چند همچو شمع زبان آوری کنی\tپروانه مراد رسيد ای محب خموش\nای پادشاه صورت و معنی که مثل تو\tناديده هيچ ديده و نشنيده هيچ گوش\nچندان بمان که خرقه ازرق کند قبول\tبخت جوانت از فلک پير ژنده پوش"
	},
	{
		"explanation": "فقط با اتکا به اعتماد به نفس می توانی به مقصود برسی. سخن مدعیان را گوش نکن. اگر به سعی و کوشش و هدف خود ایمان داری، دیگر صبر جایز نیست و فرصت ها را غنیمت بدان.",
		"poem": "برو به کار خود ای واعظ اين چه فريادست\tمرا فتاد دل از ره تو را چه افتادست\nميان او که خدا آفريده است از هيچ\tدقيقه‌ايست که هيچ آفريده نگشادست\nبه کام تا نرساند مرا لبش چون نای\tنصيحت همه عالم به گوش من بادست\nگدای کوی تو از هشت خلد مستغنيست\tاسير عشق تو از هر دو عالم آزادست\nاگر چه مستی عشقم خراب کرد ولی\tاساس هستی من زان خراب آبادست\nدلا منال ز بيداد و جور يار که يار\tتو را نصيب همين کرد و اين از آن دادست\nبرو فسانه مخوان و فسون مدم حافظ\tکز اين فسانه و افسون مرا بسی يادست"
	},
	{
		"explanation": "عاقبت اندیش باش. به پیروزی های زودگذر اکتفا نکن. قدری به توانایی های خود فکر کن. به اندازه ی تاب و توان خود مسئولیت پذیر باش. غرور و نخوت بدترین دشمن تو است.",
		"poem": "چو دست بر سر زلفش زنم به تاب رود\tور آشتی طلبم با سر عتاب رود\nچو ماه نو ره بيچارگان نظاره\tزند به گوشه ابرو و در نقاب رود\nشب شراب خرابم کند به بيداری\tوگر به روز شکايت کنم به خواب رود\nطريق عشق پرآشوب و فتنه است ای دل\tبيفتد آن که در اين راه با شتاب رود\nگدايی در جانان به سلطنت مفروش\tکسی ز سايه اين در به آفتاب رود\nسواد نامه موی سياه چون طی شد\tبياض کم نشود گر صد انتخاب رود\nحباب را چو فتد باد نخوت اندر سر\tکلاه داريش اندر سر شراب رود\nحجاب راه تويی حافظ از ميان برخيز\tخوشا کسی که در اين راه بی‌حجاب رود"
	},
	{
		"explanation": "دوستان خود را فراموش نکن. از عیب جویی بی خردان بیمی به دل راه نده. در امر ازدواج موفق و سعادتمند خواهی شد.",
		"poem": "لعل سيراب به خون تشنه لب يار من است\tوز پی ديدن او دادن جان کار من است\nشرم از آن چشم سيه بادش و مژگان دراز\tهر که دل بردن او ديد و در انکار من است\nساروان رخت به دروازه مبر کان سر کو\tشاهراهيست که منزلگه دلدار من است\nبنده طالع خويشم که در اين قحط وفا\tعشق آن لولی سرمست خريدار من است\nطبله عطر گل و زلف عبيرافشانش\tفيض يک شمه ز بوی خوش عطار من است\nباغبان همچو نسيمم ز در خويش مران\tکب گلزار تو از اشک چو گلنار من است\nشربت قند و گلاب از لب يارم فرمود\tنرگس او که طبيب دل بيمار من است\nآن که در طرز غزل نکته به حافظ آموخت\tيار شيرين سخن نادره گفتار من است"
	},
	{
		"explanation": "آنچه که سد راه تو شده است، بی فکری و سهل انگاری است. پی به ارزش و توانایی های خود نبرده ای. اکنون غم و حسرت فایده ای ندارد. آینده را دریاب و با تعمق و تعقل، دوباره سعی و تلاش کن. از پیله ی غم و اندوه بیرون بیا و کمی به خود و خانواده ات بیندیش.",
		"poem": "عمر بگذشت به بی‌حاصلی و بوالهوسی\tای پسر جام می‌ام ده که به پيری برسی\nچه شکرهاست در اين شهر که قانع شده‌اند\tشاهبازان طريقت به مقام مگسی\nدوش در خيل غلامان درش می‌رفتم\tگفت ای عاشق بيچاره تو باری چه کسی\nبا دل خون شده چون نافه خوشش بايد بود\tهر که مشهور جهان گشت به مشکين نفسی\nلمع البرق من الطور و آنست به\tفلعلی لک آت بشهاب قبس\nکاروان رفت و تو در خواب و بيابان در پيش\tوه که بس بی‌خبر از غلغل چندين جرسی\nبال بگشا و صفير از شجر طوبی زن\tحيف باشد چو تو مرغی که اسير قفسی\nتا چو مجمر نفسی دامن جانان گيرم\tجان نهاديم بر آتش ز پی خوش نفسی\nچند پويد به هوای تو ز هر سو حافظ\tيسر الله طريقا بک يا ملتمسی"
	},
	{
		"explanation": "غم ها و ناراحتی های تو عاقبت به خوشی و سعادت منجر خواهد شد. با تحمل ناراحتی های امروز، قدر سعادت فردا را بهتر می شناسی. قدر لحظه های عمر را بدان و فداکار و صادق باش.",
		"poem": "ديشب به سيل اشک ره خواب می‌زدم\tنقشی به ياد خط تو بر آب می‌زدم\nابروی يار در نظر و خرقه سوخته\tجامی به ياد گوشه محراب می‌زدم\nهر مرغ فکر کز سر شاخ سخن بجست\tبازش ز طره تو به مضراب می‌زدم\nروی نگار در نظرم جلوه می‌نمود\tوز دور بوسه بر رخ مهتاب می‌زدم\nچشمم به روی ساقی و گوشم به قول چنگ\tفالی به چشم و گوش در اين باب می‌زدم\nنقش خيال روی تو تا وقت صبحدم\tبر کارگاه ديده بی‌خواب می‌زدم\nساقی به صوت اين غزلم کاسه می‌گرفت\tمی‌گفتم اين سرود و می ناب می‌زدم\nخوش بود وقت حافظ و فال مراد و کام\tبر نام عمر و دولت احباب می‌زدم"
	},
	{
		"explanation": "موفقیت و پیروزی در انتظار تو است. دست به هر کاری بزنی نتیجه ی دلخواه را خواهی دید. ایمانی راسخ و اراده ای محکم داری. به زودی تغییر عمده ای در زندگیت حاصل می شود که نتیجه ی سعی و تلاش خودت است. مراقب باش تا مغرور نشوی زیرا غرور آفت عقل و خرد است.",
		"poem": "ای قبای پادشاهی راست بر بالای تو\tزينت تاج و نگين از گوهر والای تو\nآفتاب فتح را هر دم طلوعی می‌دهد\tاز کلاه خسروی رخسار مه سيمای تو\nجلوه گاه طاير اقبال باشد هر کجا\tسايه‌اندازد همای چتر گردون سای تو\nاز رسوم شرع و حکمت با هزاران اختلاف\tنکته‌ای هرگز نشد فوت از دل دانای تو\nآب حيوانش ز منقار بلاغت می‌چکد\tطوطی خوش لهجه يعنی کلک شکرخای تو\nگر چه خورشيد فلک چشم و چراغ عالم است\tروشنايی بخش چشم اوست خاک پای تو\nآن چه اسکندر طلب کرد و ندادش روزگار\tجرعه‌ای بود از زلال جام جان افزای تو\nعرض حاجت در حريم حضرتت محتاج نيست\tراز کس مخفی نماند با فروغ رای تو\nخسروا پيرانه سر حافظ جوانی می‌کند\tبر اميد عفو جان بخش گنه فرسای تو"
	},
	{
		"explanation": "در کاری که در پیش رو داری مردد نباش که در کار خیر نباید تأمل و درنگ کرد. نا امیدی و دلسردی را از خود دور کن و با درایت و هوشمندی از موقعیت ها استفاده کن.",
		"poem": "به دام زلف تو دل مبتلای خويشتن است\tبکش به غمزه که اينش سزای خويشتن است\nگرت ز دست برآيد مراد خاطر ما\tبه دست باش که خيری به جای خويشتن است\nبه جانت ای بت شيرين دهن که همچون شمع\tشبان تيره مرادم فنای خويشتن است\nچو رای عشق زدی با تو گفتم ای بلبل\tمکن که آن گل خندان برای خويشتن است\nبه مشک چين و چگل نيست بوی گل محتاج\tکه نافه‌هاش ز بند قبای خويشتن است\nمرو به خانه ارباب بی‌مروت دهر\tکه گنج عافيتت در سرای خويشتن است\nبسوخت حافظ و در شرط عشقبازی او\tهنوز بر سر عهد و وفای خويشتن است"
	},
	{
		"explanation": "در راه مقصود آرام و قرار خود را از دست داده ای. کمی صبر و اراده ای قوی، مشکلات و سختی ها را بر طرف می کند. با کسی که تو را دوست دارد با غرور و تکبر رفتار نکن زیرا در صورت از دست دادن او دچار حسرت و ندامت خواهی شد.",
		"poem": "در وفای عشق تو مشهور خوبانم چو شمع\tشب نشين کوی سربازان و رندانم چو شمع\nروز و شب خوابم نمی‌آيد به چشم غم پرست\tبس که در بيماری هجر تو گريانم چو شمع\nرشته صبرم به مقراض غمت ببريده شد\tهمچنان در آتش مهر تو سوزانم چو شمع\nگر کميت اشک گلگونم نبودی گرم رو\tکی شدی روشن به گيتی راز پنهانم چو شمع\nدر ميان آب و آتش همچنان سرگرم توست\tاين دل زار نزار اشک بارانم چو شمع\nدر شب هجران مرا پروانه وصلی فرست\tور نه از دردت جهانی را بسوزانم چو شمع\nبی جمال عالم آرای تو روزم چون شب است\tبا کمال عشق تو در عين نقصانم چو شمع\nکوه صبرم نرم شد چون موم در دست غمت\tتا در آب و آتش عشقت گدازانم چو شمع\nهمچو صبحم يک نفس باقيست با ديدار تو\tچهره بنما دلبرا تا جان برافشانم چو شمع\nسرفرازم کن شبی از وصل خود ای نازنين\tتا منور گردد از ديدارت ايوانم چو شمع\nآتش مهر تو را حافظ عجب در سر گرفت\tآتش دل کی به آب ديده بنشانم چو شمع"
	},
	{
		"explanation": "در زندگی آنچنان که شایسته تو است به مقامی نرسیده ای و از بی چشم و رویی ناکسان در عذابی. هدف و مقصود از تو دور نیست به شرط آنکه صداقت و درستی را رها نکنی و به لطف خداوند و هنر و علم خود ایمان داشته باشی. سرگردانی و هراس و نا امیدی را از خود دور بگردان که در غیر اینصورت به بن بست خواهی رسید.",
		"poem": "زان يار دلنوازم شکريست با شکايت\tگر نکته دان عشقی بشنو تو اين حکايت\nبی مزد بود و منت هر خدمتی که کردم\tيا رب مباد کس را مخدوم بی عنايت\nرندان تشنه لب را آبی نمی‌دهد کس\tگويی ولی شناسان رفتند از اين ولايت\nدر زلف چون کمندش ای دل مپيچ کان جا\tسرها بريده بينی بی جرم و بی جنايت\nچشمت به غمزه ما را خون خورد و می‌پسندی\tجانا روا نباشد خون ريز را حمايت\nدر اين شب سياهم گم گشت راه مقصود\tاز گوشه‌ای برون آی ای کوکب هدايت\nاز هر طرف که رفتم جز وحشتم نيفزود\tزنهار از اين بيابان وين راه بی‌نهايت\nای آفتاب خوبان می‌جوشد اندرونم\tيک ساعتم بگنجان در سايه عنايت\nاين راه را نهايت صورت کجا توان بست\tکش صد هزار منزل بيش است در بدايت\nهر چند بردی آبم روی از درت نتابم\tجور از حبيب خوشتر کز مدعی رعايت\nعشقت رسد به فرياد ار خود به سان حافظ\tقرآن ز بر بخوانی در چارده روايت"
	},
	{
		"explanation": "در هنگام سعادت و نیکبختی به یاد دیگران باش و به آنها کمک کن همانطور که انتظار کمک از دوستان داری. از تجربه ی دوستان به خوبی استفاده کن.",
		"poem": "معاشران ز حريف شبانه ياد آريد\tحقوق بندگی مخلصانه ياد آريد\nبه وقت سرخوشی از آه و ناله عشاق\tبه صوت و نغمه چنگ و چغانه ياد آريد\nچو لطف باده کند جلوه در رخ ساقی\tز عاشقان به سرود و ترانه ياد آريد\nچو در ميان مراد آوريد دست اميد\tز عهد صحبت ما در ميانه ياد آريد\nسمند دولت اگر چند سرکشيده رود\tز همرهان به سر تازيانه ياد آريد\nنمی‌خوريد زمانی غم وفاداران\tز بی‌وفايی دور زمانه ياد آريد\nبه وجه مرحمت ای ساکنان صدر جلال\tز روی حافظ و اين آستانه ياد آريد"
	},
	{
		"explanation": "شرم و کمرویی را کنار بگذار و احساس خود را با دوست در میان بگذار تا سوء تفاهم بر طرف شود. عشق و محبت را با سود و زیان مال و منال برابر ندان. عشق و محبت، پایدار و همیشگی است اما ثروت دنیا، ناپایدار است.",
		"poem": "يا رب اين نوگل خندان که سپردی به منش\tمی‌سپارم به تو از چشم حسود چمنش\nگر چه از کوی وفا گشت به صد مرحله دور\tدور باد آفت دور فلک از جان و تنش\nگر به سرمنزل سلمی رسی ای باد صبا\tچشم دارم که سلامی برسانی ز منش\nبه ادب نافه گشايی کن از آن زلف سياه\tجای دل‌های عزيز است به هم برمزنش\nگو دلم حق وفا با خط و خالت دارد\tمحترم دار در آن طره عنبرشکنش\nدر مقامی که به ياد لب او می نوشند\tسفله آن مست که باشد خبر از خويشتنش\nعرض و مال از در ميخانه نشايد اندوخت\tهر که اين آب خورد رخت به دريا فکنش\nهر که ترسد ز ملال انده عشقش نه حلال\tسر ما و قدمش يا لب ما و دهنش\nشعر حافظ همه بيت الغزل معرفت است\tآفرين بر نفس دلکش و لطف سخنش"
	},
	{
		"explanation": "با غم و غصه، هیچ کاری درست نمی شود. همچنین با دست روی دست گذاشتن چیزی جز اتلاف و هدر دادن وقت بدست نمی آید. نا امیدی آفتی بزرگ است. آن را از خود دور کن و به خود متکی باش و اراده ای محکم داشته باش.",
		"poem": "ياری اندر کس نمی‌بينيم ياران را چه شد\tدوستی کی آخر آمد دوستداران را چه شد\nآب حيوان تيره گون شد خضر فرخ پی کجاست\tخون چکيد از شاخ گل باد بهاران را چه شد\nکس نمی‌گويد که ياری داشت حق دوستی\tحق شناسان را چه حال افتاد ياران را چه شد\nلعلی از کان مروت برنيامد سال‌هاست\tتابش خورشيد و سعی باد و باران را چه شد\nشهر ياران بود و خاک مهربانان اين ديار\tمهربانی کی سر آمد شهرياران را چه شد\nگوی توفيق و کرامت در ميان افکنده‌اند\tکس به ميدان در نمی‌آيد سواران را چه شد\nصد هزاران گل شکفت و بانگ مرغی برنخاست\tعندليبان را چه پيش آمد هزاران را چه شد\nزهره سازی خوش نمی‌سازد مگر عودش بسوخت\tکس ندارد ذوق مستی ميگساران را چه شد\nحافظ اسرار الهی کس نمی‌داند خموش\tاز که می‌پرسی که دور روزگاران را چه شد"
	},
	{
		"explanation": "از دوستان و همنشینان بد احتراز کن و دوستان مشفق را بشناس. در هر کار با دقت و تعمق پیش برو. مهر و وفای خود را به دیگران اثبات کن تا نظر مثبتی نسبت به تو داشته باشند.",
		"poem": "خنک نسيم معنبر شمامه‌ای دلخواه\tکه در هوای تو برخاست بامداد پگاه\nدليل راه شو ای طاير خجسته لقا\tکه ديده آب شد از شوق خاک آن درگاه\nبه ياد شخص نزارم که غرق خون دل است\tهلال را ز کنار افق کنيد نگاه\nمنم که بی تو نفس می‌کشم زهی خجلت\tمگر تو عفو کنی ور نه چيست عذر گناه\nز دوستان تو آموخت در طريقت مهر\tسپيده دم که صبا چاک زد شعار سياه\nبه عشق روی تو روزی که از جهان بروم\tز تربتم بدمد سرخ گل به جای گياه\nمده به خاطر نازک ملالت از من زود\tکه حافظ تو خود اين لحظه گفت بسم الله"
	},
	{
		"explanation": "به زودی پیامی به تو می رسد که حاکی از پایان هجران و دوری است. صبر و استقامت کلید و رمز موفقیت تو است. هرکس به اندازه ی توانایی خود می تواند زندگی کند پس با حسرت به زندگی دیگران نگاه نکن و به خدا توکل کن.",
		"poem": "ای صبا گر بگذری بر ساحل رود ارس\tبوسه زن بر خاک آن وادی و مشکين کن نفس\nمنزل سلمی که بادش هر دم از ما صد سلام\tپرصدای ساربانان بينی و بانگ جرس\nمحمل جانان ببوس آن گه به زاری عرضه دار\tکز فراقت سوختم ای مهربان فرياد رس\nمن که قول ناصحان را خواندمی قول رباب\tگوشمالی ديدم از هجران که اينم پند بس\nعشرت شبگير کن می نوش کاندر راه عشق\tشب روان را آشنايی‌هاست با مير عسس\nعشقبازی کار بازی نيست ای دل سر بباز\tزان که گوی عشق نتوان زد به چوگان هوس\nدل به رغبت می‌سپارد جان به چشم مست يار\tگر چه هشياران ندادند اختيار خود به کس\nطوطيان در شکرستان کامرانی می‌کنند\tو از تحسر دست بر سر می‌زند مسکين مگس\nنام حافظ گر برآيد بر زبان کلک دوست\tاز جناب حضرت شاهم بس است اين ملتمس"
	},
	{
		"explanation": "اعتماد به نفس داشته باش و شک و دو دلی را از خود دور کن. هر لحظه تصمیم عجولانه نگیر. با دوستان خیراندیش مشورت کن تا بتوانی بهتر تصمیم بگیری.",
		"poem": "به وقت گل شدم از توبه شراب خجل\tکه کس مباد ز کردار ناصواب خجل\nصلاح ما همه دام ره است و من زين بحث\tنيم ز شاهد و ساقی به هيچ باب خجل\nبود که يار نرنجد ز ما به خلق کريم\tکه از سال ملوليم و از جواب خجل\nز خون که رفت شب دوش از سراچه چشم\tشديم در نظر ره روان خواب خجل\nرواست نرگس مست ار فکند سر در پيش\tکه شد ز شيوه آن چشم پرعتاب خجل\nتويی که خوبتری ز آفتاب و شکر خدا\tکه نيستم ز تو در روی آفتاب خجل\nحجاب ظلمت از آن بست آب خضر که گشت\tز شعر حافظ و آن طبع همچو آب خجل"
	},
	{
		"explanation": "ایام به کام تو است و به آرزوهای خود خواهی رسید اما چشم بصیرت را باز کن تا شادکامی و سرور تو دائمی و همیشگی باشد.",
		"poem": "گل در بر و می در کف و معشوق به کام است\tسلطان جهانم به چنين روز غلام است\nگو شمع مياريد در اين جمع که امشب\tدر مجلس ما ماه رخ دوست تمام است\nدر مذهب ما باده حلال است وليکن\tبی روی تو ای سرو گل اندام حرام است\nگوشم همه بر قول نی و نغمه چنگ است\tچشمم همه بر لعل لب و گردش جام است\nدر مجلس ما عطر مياميز که ما را\tهر لحظه ز گيسوی تو خوش بوی مشام است\nاز چاشنی قند مگو هيچ و ز شکر\tزان رو که مرا از لب شيرين تو کام است\nتا گنج غمت در دل ويرانه مقيم است\tهمواره مرا کوی خرابات مقام است\nاز ننگ چه گويی که مرا نام ز ننگ است\tوز نام چه پرسی که مرا ننگ ز نام است\nميخواره و سرگشته و رنديم و نظرباز\tوان کس که چو ما نيست در اين شهر کدام است\nبا محتسبم عيب مگوييد که او نيز\tپيوسته چو ما در طلب عيش مدام است\nحافظ منشين بی می و معشوق زمانی\tکايام گل و ياسمن و عيد صيام است"
	},
	{
		"explanation": "با خلق خوش، دوستان زیادی را به خود جلب می کنی. ریا و دروغ را از خود دور کن. از موفقیت های خود دچار غرور کاذب نشو تا شکست نخوری. دوستان را برای روزهای آینده نگه دار تا تنها نباشی.",
		"poem": "دوش در حلقه ما قصه گيسوی تو بود\tتا دل شب سخن از سلسله موی تو بود\nدل که از ناوک مژگان تو در خون می‌گشت\tباز مشتاق کمانخانه ابروی تو بود\nهم عفاالله صبا کز تو پيامی می‌داد\tور نه در کس نرسيديم که از کوی تو بود\nعالم از شور و شر عشق خبر هيچ نداشت\tفتنه انگيز جهان غمزه جادوی تو بود\nمن سرگشته هم از اهل سلامت بودم\tدام راهم شکن طره هندوی تو بود\nبگشا بند قبا تا بگشايد دل من\tکه گشادی که مرا بود ز پهلوی تو بود\nبه وفای تو که بر تربت حافظ بگذر\tکز جهان می‌شد و در آرزوی روی تو بود"
	},
	{
		"explanation": "زندگی بدون عشق، پوچ و تو خالی و غیر قابل تحمل است. دوستان خود را بیازما تا میزان صدق و درستی آنها بر تو مسلم شود. با کسانی که ادعای دوستی و محبت دارند معاشرت نکن. به آنچه داری قانع باش و زیاده طلبی را رها کن. غرور و خودخواهی را از خود دور کن.",
		"poem": "دلم رميده لولی‌وشيست شورانگيز\tدروغ وعده و قتال وضع و رنگ آميز\nفدای پيرهن چاک ماه رويان باد\tهزار جامه تقوا و خرقه پرهيز\nخيال خال تو با خود به خاک خواهم برد\tکه تا ز خال تو خاکم شود عبيرآميز\nفرشته عشق نداند که چيست ای ساقی\tبخواه جام و گلابی به خاک آدم ريز\nپياله بر کفنم بند تا سحرگه حشر\tبه می ز دل ببرم هول روز رستاخيز\nفقير و خسته به درگاهت آمدم رحمی\tکه جز ولای توام نيست هيچ دست آويز\nبيا که هاتف ميخانه دوش با من گفت\tکه در مقام رضا باش و از قضا مگريز\nميان عاشق و معشوق هيچ حال نيست\tتو خود حجاب خودی حافظ از ميان برخيز"
	},
	{
		"explanation": "اراده ای قوی و محکم داری و همین برای تو کافی است. در مواقع سختی ثابت قدم و با اراده هستی. اخلاص و صداقت به همراه اراده ی محکم، راه گشای تو خواهد بود. مطمئن باش که به مقصود خود می رسی هرچند که گاهی مشکلات، راه تو را سد کنند.",
		"poem": "ای دل ريش مرا با لب تو حق نمک\tحق نگه دار که من می‌روم الله معک\nتويی آن گوهر پاکيزه که در عالم قدس\tذکر خير تو بود حاصل تسبيح ملک\nدر خلوص منت ار هست شکی تجربه کن\tکس عيار زر خالص نشناسد چو محک\nگفته بودی که شوم مست و دو بوست بدهم\tوعده از حد بشد و ما نه دو ديديم و نه يک\nبگشا پسته خندان و شکرريزی کن\tخلق را از دهن خويش مينداز به شک\nچرخ برهم زنم ار غير مرادم گردد\tمن نه آنم که زبونی کشم از چرخ فلک\nچون بر حافظ خويشش نگذاری باری\tای رقيب از بر او يک دو قدم دورترک"
	},
	{
		"explanation": "دوستان را فراموش نکن و در هنگام سختی به کمک آنها بشتاب. به خانواده خود بیشتر اهمیت بده چون آنها بهترین یار و یاور تو در هنگام حوادث هستند. تا زمانی که دوستان مشفق داری، از هیچ چیز نترس و به راه خود ادامه بده تا به مقصود برسی.",
		"poem": "مرا می‌بينی و هر دم زيادت می‌کنی دردم\tتو را می‌بينم و ميلم زيادت می‌شود هر دم\nبه سامانم نمی‌پرسی نمی‌دانم چه سر داری\tبه درمانم نمی‌کوشی نمی‌دانی مگر دردم\nنه راه است اين که بگذاری مرا بر خاک و بگريزی\tگذاری آر و بازم پرس تا خاک رهت گردم\nندارم دستت از دامن بجز در خاک و آن دم هم\tکه بر خاکم روان گردی به گرد دامنت گردم\nفرورفت از غم عشقت دمم دم می‌دهی تا کی\tدمار از من برآوردی نمی‌گويی برآوردم\nشبی دل را به تاريکی ز زلفت باز می‌جستم\tرخت می‌ديدم و جامی هلالی باز می‌خوردم\nکشيدم در برت ناگاه و شد در تاب گيسويت\tنهادم بر لبت لب را و جان و دل فدا کردم\nتو خوش می‌باش با حافظ برو گو خصم جان می‌ده\tچو گرمی از تو می‌بينم چه باک از خصم دم سردم"
	},
	{
		"explanation": "در دوستی فداکار و ثابت قدم هستی و وفای به عهد و پیمان را فراموش نمیکنی و این بسیار خوب است. با کمی تلاش به مقصود خود خواهی رسید. انتظار وفای به عهد از جانب دوستان را داری.",
		"poem": "مرحبا ای پيک مشتاقان بده پيغام دوست\tتا کنم جان از سر رغبت فدای نام دوست\nواله و شيداست دايم همچو بلبل در قفس\tطوطی طبعم ز عشق شکر و بادام دوست\nزلف او دام است و خالش دانه آن دام و من\tبر اميد دانه‌ای افتاده‌ام در دام دوست\nسر ز مستی برنگيرد تا به صبح روز حشر\tهر که چون من در ازل يک جرعه خورد از جام دوست\nبس نگويم شمه‌ای از شرح شوق خود از آنک\tدردسر باشد نمودن بيش از اين ابرام دوست\nگر دهد دستم کشم در ديده همچون توتيا\tخاک راهی کان مشرف گردد از اقدام دوست\nميل من سوی وصال و قصد او سوی فراق\tترک کام خود گرفتم تا برآيد کام دوست\nحافظ اندر درد او می‌سوز و بی‌درمان بساز\tزان که درمانی ندارد درد بی‌آرام دوست"
	},
	{
		"explanation": "تا رنج و سختی را تحمل نکنی به شادی و سرور دست نخواهی یافت. از شکست نا امید و مأیوس نشو. هر شکستی مقدمه ی پیروزی است. فعلاً روزگار به کام بی هنران و نامردان است اما همیشه حال روزگار یکسان نیست.",
		"poem": "ديدی که يار جز سر جور و ستم نداشت\tبشکست عهد وز غم ما هيچ غم نداشت\nيا رب مگيرش ار چه دل چون کبوترم\tافکند و کشت و عزت صيد حرم نداشت\nبر من جفا ز بخت من آمد وگرنه يار\tحاشا که رسم لطف و طريق کرم نداشت\nبا اين همه هر آن که نه خواری کشيد از او\tهر جا که رفت هيچ کسش محترم نداشت\nساقی بيار باده و با محتسب بگو\tانکار ما مکن که چنين جام جم نداشت\nهر راهرو که ره به حريم درش نبرد\tمسکين بريد وادی و ره در حرم نداشت\nحافظ ببر تو گوی فصاحت که مدعی\tهيچش هنر نبود و خبر نيز هم نداشت"
	},
	{
		"explanation": "حسرت گذشته را خوردن و غمگین بودن راه چاره ی تو نیست. اگر امروز دچار سختی و مشکلات شده ای تحمل خود را از دست نده. سختی های روزگار همچون باد گذران است. به لذت و ظواهر مادی تکیه نکن. با توکل به خداوند و عقل و خرد می توانی فردایی بهتر برای خودت درست کنی.",
		"poem": "ديده دريا کنم و صبر به صحرا فکنم\tو اندر اين کار دل خويش به دريا فکنم\nاز دل تنگ گنهکار برآرم آهی\tکتش اندر گنه آدم و حوا فکنم\nمايه خوشدلی آن جاست که دلدار آن جاست\tمی‌کنم جهد که خود را مگر آن جا فکنم\nبگشا بند قبا ای مه خورشيدکلاه\tتا چو زلفت سر سودازده در پا فکنم\nخورده‌ام تير فلک باده بده تا سرمست\tعقده دربند کمر ترکش جوزا فکنم\nجرعه جام بر اين تخت روان افشانم\tغلغل چنگ در اين گنبد مينا فکنم\nحافظا تکيه بر ايام چو سهو است و خطا\tمن چرا عشرت امروز به فردا فکنم"
	},
	{
		"explanation": "از کاری که در پیش گرفته ای نادم و پشیمان نباش و دو دلی و تردید به خود راه نده. نتیجه هرچه باشد به خیر و صلاح تو است.",
		"poem": "دی پير می فروش که ذکرش به خير باد\tگفتا شراب نوش و غم دل ببر ز ياد\nگفتم به باد می‌دهدم باده نام و ننگ\tگفتا قبول کن سخن و هر چه باد باد\nسود و زيان و مايه چو خواهد شدن ز دست\tاز بهر اين معامله غمگين مباش و شاد\nبادت به دست باشد اگر دل نهی به هيچ\tدر معرضی که تخت سليمان رود به باد\nحافظ گرت ز پند حکيمان ملالت است\tکوته کنيم قصه که عمرت دراز باد"
	},
	{
		"explanation": "رنج و سختی عاقبت به راحتی و سعادت منجر می شود و به آرزوی خود می رسی. قدر لحظه های زندگی را بدان و دم را غنیمت بشمار تا نادم و پشیمان نشوی. سعی و کوشش را رها نکن.",
		"poem": "رسيد مژده که آمد بهار و سبزه دميد\tوظيفه گر برسد مصرفش گل است و نبيد\nصفير مرغ برآمد بط شراب کجاست\tفغان فتاد به بلبل نقاب گل که کشيد\nز ميوه‌های بهشتی چه ذوق دريابد\tهر آن که سيب زنخدان شاهدی نگزيد\nمکن ز غصه شکايت که در طريق طلب\tبه راحتی نرسيد آن که زحمتی نکشيد\nز روی ساقی مه وش گلی بچين امروز\tکه گرد عارض بستان خط بنفشه دميد\nچنان کرشمه ساقی دلم ز دست ببرد\tکه با کسی دگرم نيست برگ گفت و شنيد\nمن اين مرقع رنگين چو گل بخواهم سوخت\tکه پير باده فروشش به جرعه‌ای نخريد\nبهار می‌گذرد دادگسترا درياب\tکه رفت موسم و حافظ هنوز می‌نچشيد"
	},
	{
		"explanation": "قدر لحظات را بدان و بیهوده آنها را به هدر نده. در این راه احساسات را رها کن و به عقل و تدبیر خود تکیه کن. راه سخت و دشواری در پیش داری. از دوستان خیر اندیش کمک بطلب و با آنان مشورت کن. به خدا توکل کن تا آرامش خاطر داشته باشی.",
		"poem": "خيز تا خرقه صوفی به خرابات بريم\tشطح و طامات به بازار خرافات بريم\nسوی رندان قلندر به ره آورد سفر\tدلق بسطامی و سجاده طامات بريم\nتا همه خلوتيان جام صبوحی گيرند\tچنگ صبحی به در پير مناجات بريم\nبا تو آن عهد که در وادی ايمن بستيم\tهمچو موسی ارنی گوی به ميقات بريم\nکوس ناموس تو بر کنگره عرش زنيم\tعلم عشق تو بر بام سماوات بريم\nخاک کوی تو به صحرای قيامت فردا\tهمه بر فرق سر از بهر مباهات بريم\nور نهد در ره ما خار ملامت زاهد\tاز گلستانش به زندان مکافات بريم\nشرممان باد ز پشمينه آلوده خويش\tگر بدين فضل و هنر نام کرامات بريم\nقدر وقت ار نشناسد دل و کاری نکند\tبس خجالت که از اين حاصل اوقات بريم\nفتنه می‌بارد از اين سقف مقرنس برخيز\tتا به ميخانه پناه از همه آفات بريم\nدر بيابان فنا گم شدن آخر تا کی\tره بپرسيم مگر پی به مهمات بريم\nحافظ آب رخ خود بر در هر سفله مريز\tحاجت آن به که بر قاضی حاجات بريم"
	},
	{
		"explanation": "در غم و گرفتاری بزرگی به سر می بری و نا امید و مأیوس هستی اما همه ی گرفتاری ها عاقبت نابود خواهند شد. با کمی خوش بینی و توکل و تلاش موفق خواهی شد. ثابت قدم و صادق باش.",
		"poem": "ای نسيم سحر آرامگه يار کجاست\tمنزل آن مه عاشق کش عيار کجاست\nشب تار است و ره وادی ايمن در پيش\tآتش طور کجا موعد ديدار کجاست\nهر که آمد به جهان نقش خرابی دارد\tدر خرابات بگوييد که هشيار کجاست\nآن کس است اهل بشارت که اشارت داند\tنکته‌ها هست بسی محرم اسرار کجاست\nهر سر موی مرا با تو هزاران کار است\tما کجاييم و ملامت گر بی‌کار کجاست\nبازپرسيد ز گيسوی شکن در شکنش\tکاين دل غمزده سرگشته گرفتار کجاست\nعقل ديوانه شد آن سلسله مشکين کو\tدل ز ما گوشه گرفت ابروی دلدار کجاست\nساقی و مطرب و می جمله مهياست ولی\tعيش بی يار مهيا نشود يار کجاست\nحافظ از باد خزان در چمن دهر مرنج\tفکر معقول بفرما گل بی خار کجاست"
	},
	{
		"explanation": "مشکل تو چاره خواهد شد. فقط از درگاه خداوند حاجت خود را بخواه تا به تو کمک کند. به خود متکی باش و نا امید نشو.",
		"poem": "باغ مرا چه حاجت سرو و صنوبر است\tشمشاد خانه پرور ما از که کمتر است\nای نازنين پسر تو چه مذهب گرفته‌ای\tکت خون ما حلالتر از شير مادر است\nچون نقش غم ز دور ببينی شراب خواه\tتشخيص کرده‌ايم و مداوا مقرر است\nاز آستان پير مغان سر چرا کشيم\tدولت در آن سرا و گشايش در آن در است\nيک قصه بيش نيست غم عشق وين عجب\tکز هر زبان که می‌شنوم نامکرر است\nدی وعده داد وصلم و در سر شراب داشت\tامروز تا چه گويد و بازش چه در سر است\nشيراز و آب رکنی و اين باد خوش نسيم\tعيبش مکن که خال رخ هفت کشور است\nفرق است از آب خضر که ظلمات جای او است\tتا آب ما که منبعش الله اکبر است\nما آبروی فقر و قناعت نمی‌بريم\tبا پادشه بگوی که روزی مقدر است\nحافظ چه طرفه شاخ نباتيست کلک تو\tکش ميوه دلپذيرتر از شهد و شکر است"
	},
	{
		"explanation": "از سختی ها و مشکلات روزگار نترس و نا امید نباش. کارها را آسان نگیر و با مشورت و همکاری دیگران در رفع مشکلات بکوش.",
		"poem": "الا يا ايها الساقی ادر کاسا و ناولها\tکه عشق آسان نمود اول ولی افتاد مشکل‌ها\nبه بوی نافه‌ای کاخر صبا زان طره بگشايد\tز تاب جعد مشکينش چه خون افتاد در دل‌ها\nمرا در منزل جانان چه امن عيش چون هر دم\tجرس فرياد می‌دارد که بربنديد محمل‌ها\nبه می سجاده رنگين کن گرت پير مغان گويد\tکه سالک بی‌خبر نبود ز راه و رسم منزل‌ها\nشب تاريک و بيم موج و گردابی چنين هايل\tکجا دانند حال ما سبکباران ساحل‌ها\nهمه کارم ز خود کامی به بدنامی کشيد آخر\tنهان کی ماند آن رازی کز او سازند محفل‌ها\nحضوری گر همی‌خواهی از او غايب مشو حافظ\tمتی ما تلق من تهوی دع الدنيا و اهملها"
	},
	{
		"explanation": "از آرزوهای دور و درازی که می تواند تو را اسیر خود کنند دوری کن و بدان که هرچه برای تو پیش می آید خیر است. به لطف و کرم خداوند امیدوار باش . شکر خدا را بجای آور.",
		"poem": "زلف آشفته و خوی کرده و خندان لب و مست\tپيرهن چاک و غزل خوان و صراحی در دست\nنرگسش عربده جوی و لبش افسوس کنان\tنيم شب دوش به بالين من آمد بنشست\nسر فرا گوش من آورد به آواز حزين\tگفت ای عاشق ديرينه من خوابت هست\nعاشقی را که چنين باده شبگير دهند\tکافر عشق بود گر نشود باده پرست\nبرو ای زاهد و بر دردکشان خرده مگير\tکه ندادند جز اين تحفه به ما روز الست\nآن چه او ريخت به پيمانه ما نوشيديم\tاگر از خمر بهشت است وگر باده مست\nخنده جام می و زلف گره گير نگار\tای بسا توبه که چون توبه حافظ بشکست"
	},
	{
		"explanation": "با تمام وجود به کار خود ادامه بده تا به مقصود برسی. صبر و تحمل داشته باش و با آرامش به کار خود ادامه بده.",
		"poem": "از من جدا مشو که توام نور ديده‌ای\tآرام جان و مونس قلب رميده‌ای\nاز دامن تو دست ندارند عاشقان\tپيراهن صبوری ايشان دريده‌ای\nاز چشم بخت خويش مبادت گزند از آنک\tدر دلبری به غايت خوبی رسيده‌ای\nمنعم مکن ز عشق وی ای مفتی زمان\tمعذور دارمت که تو او را نديده‌ای\nآن سرزنش که کرد تو را دوست حافظا\tبيش از گليم خويش مگر پا کشيده‌ای"
	},
	{
		"explanation": "غرور و تکبر را از خود دور کن و شک و دودلی را از خود بران. به سخن ناصحان مشفق گوش کن. اگر چه توجهی به مال دنیا نداری اما کوشش و تلاش را در زندگی خود فراموش نکن. در غیر این صورت دچار مشکل خواهی شد.",
		"poem": "چو بشنوی سخن اهل دل مگو که خطاست\tسخن شناس نه‌ای جان من خطا اين جاست\nسرم به دنيی و عقبی فرو نمی‌آيد\tتبارک الله از اين فتنه‌ها که در سر ماست\nدر اندرون من خسته دل ندانم کيست\tکه من خموشم و او در فغان و در غوغاست\nدلم ز پرده برون شد کجايی ای مطرب\tبنال هان که از اين پرده کار ما به نواست\nمرا به کار جهان هرگز التفات نبود\tرخ تو در نظر من چنين خوشش آراست\nنخفته‌ام ز خيالی که می‌پزد دل من\tخمار صدشبه دارم شرابخانه کجاست\nچنين که صومعه آلوده شد ز خون دلم\tگرم به باده بشوييد حق به دست شماست\nاز آن به دير مغانم عزيز می‌دارند\tکه آتشی که نميرد هميشه در دل ماست\nچه ساز بود که در پرده می‌زد آن مطرب\tکه رفت عمر و هنوزم دماغ پر ز هواست\nندای عشق تو ديشب در اندرون دادند\tفضای سينه حافظ هنوز پر ز صداست"
	},
	{
		"explanation": "صبر و تحمل داشته باش. به زودی لطف خدا شامل حال تو می گردد و از اندوه و حسرت نجات پیدا می کنی. دیدار با دوست و محبوب چندان دور نیست و به زودی به آرزوی خود می رسی.",
		"poem": "ای هدهد صبا به سبا می‌فرستمت\tبنگر که از کجا به کجا می‌فرستمت\nحيف است طايری چو تو در خاکدان غم\tزين جا به آشيان وفا می‌فرستمت\nدر راه عشق مرحله قرب و بعد نيست\tمی‌بينمت عيان و دعا می‌فرستمت\nهر صبح و شام قافله‌ای از دعای خير\tدر صحبت شمال و صبا می‌فرستمت\nتا لشکر غمت نکند ملک دل خراب\tجان عزيز خود به نوا می‌فرستمت\nای غايب از نظر که شدی همنشين دل\tمی‌گويمت دعا و ثنا می‌فرستمت\nدر روی خود تفرج صنع خدای کن\tکيينه خدای نما می‌فرستمت\nتا مطربان ز شوق منت آگهی دهند\tقول و غزل به ساز و نوا می‌فرستمت\nساقی بيا که هاتف غيبم به مژده گفت\tبا درد صبر کن که دوا می‌فرستمت\nحافظ سرود مجلس ما ذکر خير توست\tبشتاب هان که اسب و قبا می‌فرستمت"
	},
	{
		"explanation": "تلاش روزانه و دعای سحرگاه، کلید پیروزی است. از خود گذشتگی و اعتماد به نفس داشته باش. با دوستان خود، با احتیاط رفتار کن و ریاکاران را از خود دور کن. راه تو به موفقیت ختم می شود.",
		"poem": "ساقی ار باده از اين دست به جام اندازد\tعارفان را همه در شرب مدام اندازد\nور چنين زير خم زلف نهد دانه خال\tای بسا مرغ خرد را که به دام اندازد\nای خوشا دولت آن مست که در پای حريف\tسر و دستار نداند که کدام اندازد\nزاهد خام که انکار می و جام کند\tپخته گردد چو نظر بر می خام اندازد\nروز در کسب هنر کوش که می خوردن روز\tدل چون آينه در زنگ ظلام اندازد\nآن زمان وقت می صبح فروغ است که شب\tگرد خرگاه افق پرده شام اندازد\nباده با محتسب شهر ننوشی زنهار\tبخورد باده‌ات و سنگ به جام اندازد\nحافظا سر ز کله گوشه خورشيد برآر\tبختت ار قرعه بدان ماه تمام اندازد"
	},
	{
		"explanation": "انتظار شما طولانی شده است اما نا امید نباش زیرا انتظارت به پایان خواهد رسید و به مطلوب خود خواهی رسید.",
		"poem": "ماهم اين هفته برون رفت و به چشمم ساليست\tحال هجران تو چه دانی که چه مشکل حاليست\nمردم ديده ز لطف رخ او در رخ او\tعکس خود ديد گمان برد که مشکين خاليست\nمی‌چکد شير هنوز از لب همچون شکرش\tگر چه در شيوه گری هر مژه‌اش قتاليست\nای که انگشت نمايی به کرم در همه شهر\tوه که در کار غريبان عجبت اهماليست\nبعد از اينم نبود شابه در جوهر فرد\tکه دهان تو در اين نکته خوش استدلاليست\nمژده دادند که بر ما گذری خواهی کرد\tنيت خير مگردان که مبارک فاليست\nکوه اندوه فراقت به چه حالت بکشد\tحافظ خسته که از ناله تنش چون ناليست"
	},
	{
		"explanation": "سست اراده نباش. دوستان صادق را بشناس. فریب و دو رنگی تو را از مقصود دور می کند. ساده اندیشی تو را گرفتار بلا خواهد کرد که رهایی از آن دشوار است. بنابراین تمام جوانب کار را با دقت بسنج تا فریب ظاهر ریاکاران را نخوری.",
		"poem": "شراب بی‌غش و ساقی خوش دو دام رهند\tکه زيرکان جهان از کمندشان نرهند\nمن ار چه عاشقم و رند و مست و نامه سياه\tهزار شکر که ياران شهر بی‌گنهند\nجفا نه پيشه درويشيست و راهروی\tبيار باده که اين سالکان نه مرد رهند\nمبين حقير گدايان عشق را کاين قوم\tشهان بی کمر و خسروان بی کلهند\nبه هوش باش که هنگام باد استغنا\tهزار خرمن طاعت به نيم جو ننهند\nمکن که کوکبه دلبری شکسته شود\tچو بندگان بگريزند و چاکران بجهند\nغلام همت دردی کشان يک رنگم\tنه آن گروه که ازرق لباس و دل سيهند\nقدم منه به خرابات جز به شرط ادب\tکه سالکان درش محرمان پادشهند\nجناب عشق بلند است همتی حافظ\tکه عاشقان ره بی‌همتان به خود ندهند"
	},
	{
		"explanation": "دوستان و همراهان خود را بیازمای تا اخلاص و دوستی آنها بر تو مشخص شود. اگر از دوستان دغل و حیله گر دچار رنج و زحمت شده ای ناراحت نباش. در دوستی تجدیدنظر کن. به خاطر پول و ثروت، عزت نفس خود را بر باد نده. به خداوند توکل کن و نسبت به واقعیات زندگی شناخت بیشتری داشته باش.",
		"poem": "فتوی پير مغان دارم و قوليست قديم\tکه حرام است می آن جا که نه يار است نديم\nچاک خواهم زدن اين دلق ريايی چه کنم\tروح را صحبت ناجنس عذابيست اليم\nتا مگر جرعه فشاند لب جانان بر من\tسال‌ها شد که منم بر در ميخانه مقيم\nمگرش خدمت ديرين من از ياد برفت\tای نسيم سحری ياد دهش عهد قديم\nبعد صد سال اگر بر سر خاکم گذری\tسر برآرد ز گلم رقص کنان عظم رميم\nدلبر از ما به صد اميد ستد اول دل\tظاهرا عهد فرامش نکند خلق کريم\nغنچه گو تنگ دل از کار فروبسته مباش\tکز دم صبح مدد يابی و انفاس نسيم\nفکر بهبود خود ای دل ز دری ديگر کن\tدرد عاشق نشود به به مداوای حکيم\nگوهر معرفت آموز که با خود ببری\tکه نصيب دگران است نصاب زر و سيم\nدام سخت است مگر يار شود لطف خدا\tور نه آدم نبرد صرفه ز شيطان رجيم\nحافظ ار سيم و زرت نيست چه شد شاکر باش\tچه به از دولت لطف سخن و طبع سليم"
	},
	{
		"explanation": "دعاهای تو مستجاب می شود. به آرزوهایت می رسی و به هدف و مقصود خود دست می یابی. عزیزی را که سال ها از تو دور بوده، دوباره خواهی دید. کارها بر وفق مراد تو می شود.",
		"poem": "زاهد خلوت نشين دوش به ميخانه شد\tاز سر پيمان برفت با سر پيمانه شد\nصوفی مجلس که دی جام و قدح می‌شکست\tباز به يک جرعه می عاقل و فرزانه شد\nشاهد عهد شباب آمده بودش به خواب\tباز به پيرانه سر عاشق و ديوانه شد\nمغبچه‌ای می‌گذشت راه زن دين و دل\tدر پی آن آشنا از همه بيگانه شد\nآتش رخسار گل خرمن بلبل بسوخت\tچهره خندان شمع آفت پروانه شد\nگريه شام و سحر شکر که ضايع نگشت\tقطره باران ما گوهر يک دانه شد\nنرگس ساقی بخواند آيت افسونگری\tحلقه اوراد ما مجلس افسانه شد\nمنزل حافظ کنون بارگه پادشاست\tدل بر دلدار رفت جان بر جانانه شد"
	},
	{
		"explanation": "نگران و مضطرب هستی و می ترسی به هدف خود نرسی اما نا امید نباید بود. خداوند با صابران است.",
		"poem": "نفس برآمد و کام از تو بر نمی‌آيد\tفغان که بخت من از خواب در نمی‌آيد\nصبا به چشم من انداخت خاکی از کويش\tکه آب زندگيم در نظر نمی‌آيد\nقد بلند تو را تا به بر نمی‌گيرم\tدرخت کام و مرادم به بر نمی‌آيد\nمگر به روی دلارای يار ما ور نی\tبه هيچ وجه دگر کار بر نمی‌آيد\nمقيم زلف تو شد دل که خوش سوادی ديد\tوز آن غريب بلاکش خبر نمی‌آيد\nز شست صدق گشادم هزار تير دعا\tولی چه سود يکی کارگر نمی‌آيد\nبسم حکايت دل هست با نسيم سحر\tولی به بخت من امشب سحر نمی‌آيد\nدر اين خيال به سر شد زمان عمر و هنوز\tبلای زلف سياهت به سر نمی‌آيد\nز بس که شد دل حافظ رميده از همه کس\tکنون ز حلقه زلفت به در نمی‌آيد"
	},
	{
		"explanation": "افکار و اندیشه های بلند و متعالی داری. با سعی و تلاش، مقصود شما حاصل می شود. اراده ی محکم و ایمان راسخ، بهترین یار و یاور تو است. سعی کن جاه طلبی را از آرزوها و اندیشه های خود دور کنی.",
		"poem": "گرم از دست برخيزد که با دلدار بنشينم\tز جام وصل می‌نوشم ز باغ عيش گل چينم\nشراب تلخ صوفی سوز بنيادم بخواهد برد\tلبم بر لب نه ای ساقی و بستان جان شيرينم\nمگر ديوانه خواهم شد در اين سودا که شب تا روز\tسخن با ماه می‌گويم پری در خواب می‌بينم\nلبت شکر به مستان داد و چشمت می به ميخواران\tمنم کز غايت حرمان نه با آنم نه با اينم\nچو هر خاکی که باد آورد فيضی برد از انعامت\tز حال بنده ياد آور که خدمتگار ديرينم\nنه هر کو نقش نظمی زد کلامش دلپذير افتد\tتذرو طرفه من گيرم که چالاک است شاهينم\nاگر باور نمی‌داری رو از صورتگر چين پرس\tکه مانی نسخه می‌خواهد ز نوک کلک مشکينم\nوفاداری و حق گويی نه کار هر کسی باشد\tغلام آصف ثانی جلال الحق و الدينم\nرموز مستی و رندی ز من بشنو نه از واعظ\tکه با جام و قدح هر دم نديم ماه و پروينم"
	},
	{
		"explanation": "با پشتکار و تلاش به مقصود خود می رسی. ممکن است در این راه به سختی ها و مشکلاتی برخورد کنی که این طبیعی است. ناامید و مأیوس نشو. با کسانی که گمان می کنی دشمن تو هستند عاقلانه رفتار کن زیرا که چه بسا دچار اشتباه شده باشی.",
		"poem": "هاتفی از گوشه ميخانه دوش\tگفت ببخشند گنه می بنوش\nلطف الهی بکند کار خويش\tمژده رحمت برساند سروش\nاين خرد خام به ميخانه بر\tتا می لعل آوردش خون به جوش\nگر چه وصالش نه به کوشش دهند\tهر قدر ای دل که توانی بکوش\nلطف خدا بيشتر از جرم ماست\tنکته سربسته چه دانی خموش\nگوش من و حلقه گيسوی يار\tروی من و خاک در می فروش\nرندی حافظ نه گناهيست صعب\tبا کرم پادشه عيب پوش\nداور دين شاه شجاع آن که کرد\tروح قدس حلقه امرش به گوش\nای ملک العرش مرادش بده\tو از خطر چشم بدش دار گوش"
	},
	{
		"explanation": "فرصت های پیش آمده را از دست نده. مشکلات راه نباید تو را نا امید کنند. از سختی ها هراسان نباش. هر مشکلی هر قدر که سخت باشد عاقبت با تدبیر و تلاش آسان می شود. از مشورت با خیرخواهان، غافل نباش.",
		"poem": "شهريست پرظريفان و از هر طرف نگاری\tياران صلای عشق است گر می‌کنيد کاری\nچشم فلک نبيند زين طرفه‌تر جوانی\tدر دست کس نيفتد زين خوبتر نگاری\nهرگز که ديده باشد جسمی ز جان مرکب\tبر دامنش مبادا زين خاکيان غباری\nچون من شکسته‌ای را از پيش خود چه رانی\tکم غايت توقع بوسيست يا کناری\nمی بی‌غش است درياب وقتی خوش است بشتاب\tسال دگر که دارد اميد نوبهاری\nدر بوستان حريفان مانند لاله و گل\tهر يک گرفته جامی بر ياد روی ياری\nچون اين گره گشايم وين راز چون نمايم\tدردی و سخت دردی کاری و صعب کاری\nهر تار موی حافظ در دست زلف شوخی\tمشکل توان نشستن در اين چنين دياری"
	},
	{
		"explanation": "همه چیز به سعی و اراده خودت بستگی دارد. همت و تلاش را با توکل به خداوند همراه کن تا به مقصود برسی. هدف دور نیست اما رسیدن به آن به میزان اراده و تلاش خودت بستگی دارد.",
		"poem": "سال‌ها دل طلب جام جم از ما می‌کرد\tوان چه خود داشت ز بيگانه تمنا می‌کرد\nگوهری کز صدف کون و مکان بيرون است\tطلب از گمشدگان لب دريا می‌کرد\nمشکل خويش بر پير مغان بردم دوش\tکو به تاييد نظر حل معما می‌کرد\nديدمش خرم و خندان قدح باده به دست\tو اندر آن آينه صد گونه تماشا می‌کرد\nگفتم اين جام جهان بين به تو کی داد حکيم\tگفت آن روز که اين گنبد مينا می‌کرد\nبی دلی در همه احوال خدا با او بود\tاو نمی‌ديدش و از دور خدا را می‌کرد\nاين همه شعبده خويش که می‌کرد اين جا\tسامری پيش عصا و يد بيضا می‌کرد\nگفت آن يار کز او گشت سر دار بلند\tجرمش اين بود که اسرار هويدا می‌کرد\nفيض روح القدس ار باز مدد فرمايد\tديگران هم بکنند آن چه مسيحا می‌کرد\nگفتمش سلسله زلف بتان از پی چيست\tگفت حافظ گله‌ای از دل شيدا می‌کرد"
	},
	{
		"explanation": "بخت و اقبال با تو همراه است. دست به هر کاری بزنی با کمک عقل و اندیشه و توکل، به نتیجه ی مطلوب خواهی رسید. به خود اتکا داشته باش و سعی و کوشش را رها نکن.",
		"poem": "آن شب قدری که گويند اهل خلوت امشب است\tيا رب اين تاثير دولت در کدامين کوکب است\nتا به گيسوی تو دست ناسزايان کم رسد\tهر دلی از حلقه‌ای در ذکر يارب يارب است\nکشته چاه زنخدان توام کز هر طرف\tصد هزارش گردن جان زير طوق غبغب است\nشهسوار من که مه آيينه دار روی اوست\tتاج خورشيد بلندش خاک نعل مرکب است\nعکس خوی بر عارضش بين کفتاب گرم رو\tدر هوای آن عرق تا هست هر روزش تب است\nمن نخواهم کرد ترک لعل يار و جام می\tزاهدان معذور داريدم که اينم مذهب است\nاندر آن ساعت که بر پشت صبا بندند زين\tبا سليمان چون برانم من که مورم مرکب است\nآن که ناوک بر دل من زير چشمی می‌زند\tقوت جان حافظش در خنده زير لب است\nآب حيوانش ز منقار بلاغت می‌چکد\tزاغ کلک من به نام ايزد چه عالی مشرب است"
	},
	{
		"explanation": "از انجام کاری نادم و پشیمان هستی و خود را سرزنش می کنی. با اعتماد به نفس و مشورت با دوستان بر مشکل خود فائق خواهی آمد. در انجام کارت تردید و دودلی را رها کن.",
		"poem": "سينه از آتش دل در غم جانانه بسوخت\tآتشی بود در اين خانه که کاشانه بسوخت\nتنم از واسطه دوری دلبر بگداخت\tجانم از آتش مهر رخ جانانه بسوخت\nسوز دل بين که ز بس آتش اشکم دل شمع\tدوش بر من ز سر مهر چو پروانه بسوخت\nآشنايی نه غريب است که دلسوز من است\tچون من از خويش برفتم دل بيگانه بسوخت\nخرقه زهد مرا آب خرابات ببرد\tخانه عقل مرا آتش ميخانه بسوخت\nچون پياله دلم از توبه که کردم بشکست\tهمچو لاله جگرم بی می و خمخانه بسوخت\nماجرا کم کن و بازآ که مرا مردم چشم\tخرقه از سر به درآورد و به شکرانه بسوخت\nترک افسانه بگو حافظ و می نوش دمی\tکه نخفتيم شب و شمع به افسانه بسوخت"
	},
	{
		"explanation": "با اراده و محکم به پیش برو. در این راه به اراده و تصمیم های به جای خود اعتماد کن. سست اراده و ترسو نباش. ایمان و اراده ی محکم، بهترین یار و یاور تو است. تا به کسی اعتماد نکرده ای با او درد دل نکن.",
		"poem": "مزن بر دل ز نوک غمزه تيرم\tکه پيش چشم بيمارت بميرم\nنصاب حسن در حد کمال است\tزکاتم ده که مسکين و فقيرم\nچو طفلان تا کی ای زاهد فريبی\tبه سيب بوستان و شهد و شيرم\nچنان پر شد فضای سينه از دوست\tکه فکر خويش گم شد از ضميرم\nقدح پر کن که من در دولت عشق\tجوان بخت جهانم گر چه پيرم\nقراری بسته‌ام با می فروشان\tکه روز غم بجز ساغر نگيرم\nمبادا جز حساب مطرب و می\tاگر نقشی کشد کلک دبيرم\nدر اين غوغا که کس کس را نپرسد\tمن از پير مغان منت پذيرم\nخوشا آن دم کز استغنای مستی\tفراغت باشد از شاه و وزيرم\nمن آن مرغم که هر شام و سحرگاه\tز بام عرش می‌آيد صفيرم\nچو حافظ گنج او در سينه دارم\tاگر چه مدعی بيند حقيرم"
	},
	{
		"explanation": "زیاده طلبی و بلند پروازی، غیر از رنج و مصیبت، نتیجه ای ندارد. قناعت گنجی است که باید قدر آن را دانست. به خدا توکل کن و برای لذت های زودگذر زندگی، خود را اسیر و بنده دیگران نکن. هوا و هوس را از وجود خود دور کن.",
		"poem": "دلا رفيق سفر بخت نيکخواهت بس\tنسيم روضه شيراز پيک راهت بس\nدگر ز منزل جانان سفر مکن درويش\tکه سير معنوی و کنج خانقاهت بس\nوگر کمين بگشايد غمی ز گوشه دل\tحريم درگه پير مغان پناهت بس\nبه صدر مصطبه بنشين و ساغر می‌نوش\tکه اين قدر ز جهان کسب مال و جاهت بس\nزيادتی مطلب کار بر خود آسان کن\tصراحی می لعل و بتی چو ماهت بس\nفلک به مردم نادان دهد زمام مراد\tتو اهل فضلی و دانش همين گناهت بس\nهوای مسکن ملوف و عهد يار قديم\tز ره روان سفرکرده عذرخواهت بس\nبه منت دگران خو مکن که در دو جهان\tرضای ايزد و انعام پادشاهت بس\nبه هيچ ورد دگر نيست حاجت ای حافظ\tدعای نيم شب و درس صبحگاهت بس"
	},
	{
		"explanation": "به زودی دوران غم و هجران سپری می شود و به آرزوهای خود می رسی. با مهر و محبت، بهتر می توانی به مقصود خود دست یابی. اگر تردید و هراس را از خود دور کنی، موفقیت حتمی است. مراقب سخنان و رفتار خود باش.",
		"poem": "ديدم به خواب دوش که ماهی برآمدی\tکز عکس روی او شب هجران سر آمدی\nتعبير رفت يار سفرکرده می‌رسد\tای کاج هر چه زودتر از در درآمدی\nذکرش به خير ساقی فرخنده فال من\tکز در مدام با قدح و ساغر آمدی\nخوش بودی ار به خواب بديدی ديار خويش\tتا ياد صحبتش سوی ما رهبر آمدی\nفيض ازل به زور و زر ار آمدی به دست\tآب خضر نصيبه اسکندر آمدی\nآن عهد ياد باد که از بام و در مرا\tهر دم پيام يار و خط دلبر آمدی\nکی يافتی رقيب تو چندين مجال ظلم\tمظلومی ار شبی به در داور آمدی\nخامان ره نرفته چه دانند ذوق عشق\tدريادلی بجوی دليری سرآمدی\nآن کو تو را به سنگ دلی کرد رهنمون\tای کاشکی که پاش به سنگی برآمدی\nگر ديگری به شيوه حافظ زدی رقم\tمقبول طبع شاه هنرپرور آمدی"
	},
	{
		"explanation": "دل به لذت زودگذر دنیوی نبند. بلندپرواز نباش. اراده ای قوی می تواند تو را به آرزوهایت برساند. به خداوند توکل کن و از او مدد بجوی تا آرامش خاطر داشته باشی.",
		"poem": "بر سر آنم که گر ز دست برآيد\tدست به کاری زنم که غصه سر آيد\nخلوت دل نيست جای صحبت اضداد\tديو چو بيرون رود فرشته درآيد\nصحبت حکام ظلمت شب يلداست\tنور ز خورشيد جوی بو که برآيد\nبر در ارباب بی‌مروت دنيا\tچند نشينی که خواجه کی به درآيد\nترک گدايی مکن که گنج بيابی\tاز نظر ره روی که در گذر آيد\nصالح و طالح متاع خويش نمودند\tتا که قبول افتد و که در نظر آيد\nبلبل عاشق تو عمر خواه که آخر\tباغ شود سبز و شاخ گل به بر آيد\nغفلت حافظ در اين سراچه عجب نيست\tهر که به ميخانه رفت بی‌خبر آيد"
	},
	{
		"explanation": "امروز بخت و اقبال با تو است. دنیا روی خوش خود را به تو نشان می دهد. آن را غنیمت بدان. صبر و تحمل تو، نتیجه ی خوبی به بار می آورد. خدا را شاکر باش.",
		"poem": "در نمازم خم ابروی تو با ياد آمد\tحالتی رفت که محراب به فرياد آمد\nاز من اکنون طمع صبر و دل و هوش مدار\tکان تحمل که تو ديدی همه بر باد آمد\nباده صافی شد و مرغان چمن مست شدند\tموسم عاشقی و کار به بنياد آمد\nبوی بهبود ز اوضاع جهان می‌شنوم\tشادی آورد گل و باد صبا شاد آمد\nای عروس هنر از بخت شکايت منما\tحجله حسن بيارای که داماد آمد\nدلفريبان نباتی همه زيور بستند\tدلبر ماست که با حسن خداداد آمد\nزير بارند درختان که تعلق دارند\tای خوشا سرو که از بار غم آزاد آمد\nمطرب از گفته حافظ غزلی نغز بخوان\tتا بگويم که ز عهد طربم ياد آمد"
	},
	{
		"explanation": "تمام سعی و هم و غم خود را به کار گیر. مطمئن باش که شاهد موفقیت را در آغوش خواهی گرفت. به کار خود ایمان داشته باش.",
		"poem": "چو باد عزم سر کوی يار خواهم کرد\tنفس به بوی خوشش مشکبار خواهم کرد\nبه هرزه بی می و معشوق عمر می‌گذرد\tبطالتم بس از امروز کار خواهم کرد\nهر آبروی که اندوختم ز دانش و دين\tنثار خاک ره آن نگار خواهم کرد\nچو شمع صبحدمم شد ز مهر او روشن\tکه عمر در سر اين کار و بار خواهم کرد\nبه ياد چشم تو خود را خراب خواهم ساخت\tبنای عهد قديم استوار خواهم کرد\nصبا کجاست که اين جان خون گرفته چو گل\tفدای نکهت گيسوی يار خواهم کرد\nنفاق و زرق نبخشد صفای دل حافظ\tطريق رندی و عشق اختيار خواهم کرد"
	},
	{
		"explanation": "غرور و تکبر را در زندگی از خود بران و با دوستان و آشنایان مهربان باش و در هنگام بی نیازی و آسایش به فکر سختی و مشقت زندگی دیگران هم باش. با مهربانی و دوستی و با یاری دیگران می توانی زندگی راحتی داشته باشی. با مردم متکبر و خودپسند همنشینی نکن.",
		"poem": "صبا به لطف بگو آن غزال رعنا را\tکه سر به کوه و بيابان تو داده‌ای ما را\nشکرفروش که عمرش دراز باد چرا\tتفقدی نکند طوطی شکرخا را\nغرور حسنت اجازت مگر نداد ای گل\tکه پرسشی نکنی عندليب شيدا را\nبه خلق و لطف توان کرد صيد اهل نظر\tبه بند و دام نگيرند مرغ دانا را\nندانم از چه سبب رنگ آشنايی نيست\tسهی قدان سيه چشم ماه سيما را\nچو با حبيب نشينی و باده پيمايی\tبه ياد دار محبان بادپيما را\nجز اين قدر نتوان گفت در جمال تو عيب\tکه وضع مهر و وفا نيست روی زيبا را\nدر آسمان نه عجب گر به گفته حافظ\tسرود زهره به رقص آورد مسيحا را"
	},
	{
		"explanation": "زندگی فراز و نشیب بسیار دارد. نه در روز های بد نا امید و مأیوس باش، نه در روزهای خوشی مغرور و خودبین. اگر امروز دچار شکست شدی، فردا با سعی و تلاش به مقصود خود می رسی. زندگی ارزش آن را ندارد به خاطر آن خانواده و دوستان خود را مورد آزار قرار دهی.",
		"poem": "چرا نه در پی عزم ديار خود باشم\tچرا نه خاک سر کوی يار خود باشم\nغم غريبی و غربت چو بر نمی‌تابم\tبه شهر خود روم و شهريار خود باشم\nز محرمان سراپرده وصال شوم\tز بندگان خداوندگار خود باشم\nچو کار عمر نه پيداست باری آن اولی\tکه روز واقعه پيش نگار خود باشم\nز دست بخت گران خواب و کار بی‌سامان\tگرم بود گله‌ای رازدار خود باشم\nهميشه پيشه من عاشقی و رندی بود\tدگر بکوشم و مشغول کار خود باشم\nبود که لطف ازل رهنمون شود حافظ\tوگرنه تا به ابد شرمسار خود باشم"
	},
	{
		"explanation": "مراقب و مواظب باش تا دیگران از سادگی و صداقت تو سوء استفاده نکنند و فریب ظاهر دیگران را نخور. برای روبرو شدن با مشکلات، بهتر است عزم و اراده ای محکم داشته باشی. بهتر است قبل از هر کار، توانایی های خود را بشناسی و قدرت تحمل خود را آزمایش کنی.",
		"poem": "خدا را کم نشين با خرقه پوشان\tرخ از رندان بی‌سامان مپوشان\nدر اين خرقه بسی آلودگی هست\tخوشا وقت قبای می فروشان\nدر اين صوفی وشان دردی نديدم\tکه صافی باد عيش دردنوشان\nتو نازک طبعی و طاقت نياری\tگرانی‌های مشتی دلق پوشان\nچو مستم کرده‌ای مستور منشين\tچو نوشم داده‌ای زهرم منوشان\nبيا و از غبن اين سالوسيان بين\tصراحی خون دل و بربط خروشان\nز دلگرمی حافظ بر حذر باش\tکه دارد سينه‌ای چون ديگ جوشان"
	},
	{
		"explanation": "آرزوی رسیدن به مقصود را داری و رسیدن به آن را سخت و دشوار می دانی. نا امید نباش. با کمی صبر و تحمل به مقصود خواهی رسید.",
		"poem": "يا رب اين شمع دل افروز ز کاشانه کيست\tجان ما سوخت بپرسيد که جانانه کيست\nحاليا خانه برانداز دل و دين من است\tتا در آغوش که می‌خسبد و همخانه کيست\nباده لعل لبش کز لب من دور مباد\tراح روح که و پيمان ده پيمانه کيست\nدولت صحبت آن شمع سعادت پرتو\tبازپرسيد خدا را که به پروانه کيست\nمی‌دهد هر کسش افسونی و معلوم نشد\tکه دل نازک او مايل افسانه کيست\nيا رب آن شاهوش ماه رخ زهره جبين\tدر يکتای که و گوهر يک دانه کيست\nگفتم آه از دل ديوانه حافظ بی تو\tزير لب خنده زنان گفت که ديوانه کيست"
	},
	{
		"explanation": "به دنبال هدف و مقصود بزرگی هستی. لازمه ی پیروزی، تلاش و کوشش و اراده ای محکم است. اگر دست از طلب بر نداری به زودی موفق و پیروز خواهی شد. اجازه نده مغرضان تو را نا امید کنند.",
		"poem": "گر دست رسد در سر زلفين تو بازم\tچون گوی چه سرها که به چوگان تو بازم\nزلف تو مرا عمر دراز است ولی نيست\tدر دست سر مويی از آن عمر درازم\nپروانه راحت بده ای شمع که امشب\tاز آتش دل پيش تو چون شمع گدازم\nآن دم که به يک خنده دهم جان چو صراحی\tمستان تو خواهم که گزارند نمازم\nچون نيست نماز من آلوده نمازی\tدر ميکده زان کم نشود سوز و گدازم\nدر مسجد و ميخانه خيالت اگر آيد\tمحراب و کمانچه ز دو ابروی تو سازم\nگر خلوت ما را شبی از رخ بفروزی\tچون صبح بر آفاق جهان سر بفرازم\nمحمود بود عاقبت کار در اين راه\tگر سر برود در سر سودای ايازم\nحافظ غم دل با که بگويم که در اين دور\tجز جام نشايد که بود محرم رازم"
	},
	{
		"explanation": "با تمام وجود به هدف خود پایبند باش و آن را رها نکن. به کمک خداوند امید داشته باش تا مأیوس و نا امید نشوی. صبر و تحمل داشته باش و استقامت کن.",
		"poem": "بعد از اين دست من و دامن آن سرو بلند\tکه به بالای چمان از بن و بيخم برکند\nحاجت مطرب و می نيست تو برقع بگشا\tکه به رقص آوردم آتش رويت چو سپند\nهيچ رويی نشود آينه حجله بخت\tمگر آن روی که مالند در آن سم سمند\nگفتم اسرار غمت هر چه بود گو می‌باش\tصبر از اين بيش ندارم چه کنم تا کی و چند\nمکش آن آهوی مشکين مرا ای صياد\tشرم از آن چشم سيه دار و مبندش به کمند\nمن خاکی که از اين در نتوانم برخاست\tاز کجا بوسه زنم بر لب آن قصر بلند\nباز مستان دل از آن گيسوی مشکين حافظ\tزان که ديوانه همان به که بود اندر بند"
	},
	{
		"explanation": "در محاسبات خود اشتباه کرده ای و کسانی که به آنها اعتماد داشتی، در راه زندگی، تو را تنها گذاشته اند. بهتر است به توانایی های خود تکیه کنی و دوباره از اول با احتیاط و تعمق شروع کنی تا به نتیجه ی مطلوب خود برسی.",
		"poem": "ما ز ياران چشم ياری داشتيم\tخود غلط بود آن چه ما پنداشتيم\nتا درخت دوستی برگی دهد\tحاليا رفتيم و تخمی کاشتيم\nگفت و گو آيين درويشی نبود\tور نه با تو ماجراها داشتيم\nشيوه چشمت فريب جنگ داشت\tما غلط کرديم و صلح انگاشتيم\nگلبن حسنت نه خود شد دلفروز\tما دم همت بر او بگماشتيم\nنکته‌ها رفت و شکايت کس نکرد\tجانب حرمت فرونگذاشتيم\nگفت خود دادی به ما دل حافظا\tما محصل بر کسی نگماشتيم"
	},
	{
		"explanation": "از لحظات عمر کمال استفاده را ببر. مراقب باش تا با اعمال و رفتارت دیگران را از خود نرنجانی. در مقابل رنج و مشکلات، استقامت کن. ناله و شکایت از دوران فایده ای ندارد. خودخواهی را رها کن تا بدانی که دیگران هم تو را دوست دارند.",
		"poem": "تو را که هر چه مراد است در جهان داری\tچه غم ز حال ضعيفان ناتوان داری\nبخواه جان و دل از بنده و روان بستان\tکه حکم بر سر آزادگان روان داری\nميان نداری و دارم عجب که هر ساعت\tميان مجمع خوبان کنی ميانداری\nبياض روی تو را نيست نقش درخور از آنک\tسوادی از خط مشکين بر ارغوان داری\nبنوش می که سبکروحی و لطيف مدام\tعلی الخصوص در آن دم که سر گران داری\nمکن عتاب از اين بيش و جور بر دل ما\tمکن هر آن چه توانی که جای آن داری\nبه اختيارت اگر صد هزار تير جفاست\tبه قصد جان من خسته در کمان داری\nبکش جفای رقيبان مدام و جور حسود\tکه سهل باشد اگر يار مهربان داری\nبه وصل دوست گرت دست می‌دهد يک دم\tبرو که هر چه مراد است در جهان داری\nچو گل به دامن از اين باغ می‌بری حافظ\tچه غم ز ناله و فرياد باغبان داری"
	},
	{
		"explanation": "تزویر و ریا را از خود دور کن. با همه ی مردم صادقانه رفتار کن. غرور و تکبر را رها کن و اشتباهات خود را بپذیر و در رفع آنها بکوش. به زودی به مقصود خود می رسی.",
		"poem": "صوفی گلی بچين و مرقع به خار بخش\tوين زهد خشک را به می خوشگوار بخش\nطامات و شطح در ره آهنگ چنگ نه\tتسبيح و طيلسان به می و ميگسار بخش\nزهد گران که شاهد و ساقی نمی‌خرند\tدر حلقه چمن به نسيم بهار بخش\nراهم شراب لعل زد ای مير عاشقان\tخون مرا به چاه زنخدان يار بخش\nيا رب به وقت گل گنه بنده عفو کن\tوين ماجرا به سرو لب جويبار بخش\nای آن که ره به مشرب مقصود برده‌ای\tزين بحر قطره‌ای به من خاکسار بخش\nشکرانه را که چشم تو روی بتان نديد\tما را به عفو و لطف خداوندگار بخش\nساقی چو شاه نوش کند باده صبوح\tگو جام زر به حافظ شب زنده دار بخش"
	},
	{
		"explanation": "در غم و اندوه به سر می بری و انتظار کمک و یاری داری. با مشورت دیگران می توانی به آرزوی خود برسی. باز هم لطف خداوند به یاری تو خواهد آمد.",
		"poem": "گفتم ای سلطان خوبان رحم کن بر اين غريب\tگفت در دنبال دل ره گم کند مسکين غريب\nگفتمش مگذر زمانی گفت معذورم بدار\tخانه پروردی چه تاب آرد غم چندين غريب\nخفته بر سنجاب شاهی نازنينی را چه غم\tگر ز خار و خاره سازد بستر و بالين غريب\nای که در زنجير زلفت جای چندين آشناست\tخوش فتاد آن خال مشکين بر رخ رنگين غريب\nمی‌نمايد عکس می در رنگ روی مه وشت\tهمچو برگ ارغوان بر صفحه نسرين غريب\nبس غريب افتاده است آن مور خط گرد رخت\tگر چه نبود در نگارستان خط مشکين غريب\nگفتم ای شام غريبان طره شبرنگ تو\tدر سحرگاهان حذر کن چون بنالد اين غريب\nگفت حافظ آشنايان در مقام حيرتند\tدور نبود گر نشيند خسته و مسکين غريب"
	},
	{
		"explanation": "غرور و تعصب را رها کن و آینده نگر باش. اوضاع همیشه بر وفق مراد نیست. در روزگار توانمندی به یاد تنگدستان باش تا خداوند همیشه به تو یاری رساند.",
		"poem": "نقدها را بود آيا که عياری گيرند\tتا همه صومعه داران پی کاری گيرند\nمصلحت ديد من آن است که ياران همه کار\tبگذارند و خم طره ياری گيرند\nخوش گرفتند حريفان سر زلف ساقی\tگر فلکشان بگذارد که قراری گيرند\nقوت بازوی پرهيز به خوبان مفروش\tکه در اين خيل حصاری به سواری گيرند\nيا رب اين بچه ترکان چه دليرند به خون\tکه به تير مژه هر لحظه شکاری گيرند\nرقص بر شعر تر و ناله نی خوش باشد\tخاصه رقصی که در آن دست نگاری گيرند\nحافظ ابنای زمان را غم مسکينان نيست\tزين ميان گر بتوان به که کناری گيرند"
	},
	{
		"explanation": "ایام سختی و مصیبت تمام خواهد شد. در هنگام بلا باید صابر و شکیبا باشی. به سخنان هر کسی گوش فرا نده زیرا ممکن است تو را از هدفی که داری مأیوس و منحرف کنند. از انسان های متظاهر و ریاکار دوری کن اما خودپسند و مغرور هم نباش. واقع بین و عاقل باش. ",
		"poem": "زان می عشق کز او پخته شود هر خامی\tگر چه ماه رمضان است بياور جامی\nروزها رفت که دست من مسکين نگرفت\tزلف شمشادقدی ساعد سيم اندامی\nروزه هر چند که مهمان عزيز است ای دل\tصحبتش موهبتی دان و شدن انعامی\nمرغ زيرک به در خانقه اکنون نپرد\tکه نهاده‌ست به هر مجلس وعظی دامی\nگله از زاهد بدخو نکنم رسم اين است\tکه چو صبحی بدمد در پی اش افتد شامی\nيار من چون بخرامد به تماشای چمن\tبرسانش ز من ای پيک صبا پيغامی\nآن حريفی که شب و روز می صاف کشد\tبود آيا که کند ياد ز دردآشامی\nحافظا گر ندهد داد دلت آصف عهد\tکام دشوار به دست آوری از خودکامی"
	},
	{
		"explanation": "بسیار نا امید و مأیوس هستی و آرزو های خود را بر باد رفته می بینی. واقعیت های زندگی را ببین و اسیر احساس خود نباش. هر حادثه و پیشامدی، تجربه ی بزرگی برای آینده ای بهتر است.",
		"poem": "درد ما را نيست درمان الغياث\tهجر ما را نيست پايان الغياث\nدين و دل بردند و قصد جان کنند\tالغياث از جور خوبان الغياث\nدر بهای بوسه‌ای جانی طلب\tمی‌کنند اين دلستانان الغياث\nخون ما خوردند اين کافردلان\tای مسلمانان چه درمان الغياث\nهمچو حافظ روز و شب بی خويشتن\tگشته‌ام سوزان و گريان الغياث"
	},
	{
		"explanation": "در انجام کاری که در پیش داری درنگ و شتاب نکن. عشق و محبت و ایمان به هدف تو را بهتر و زودتر به هدف می رسانند. در امر ازدواج موفق خواهی شد.",
		"poem": "راهيست راه عشق که هيچش کناره نيست\tآن جا جز آن که جان بسپارند چاره نيست\nهر گه که دل به عشق دهی خوش دمی بود\tدر کار خير حاجت هيچ استخاره نيست\nما را ز منع عقل مترسان و می بيار\tکان شحنه در ولايت ما هيچ کاره نيست\nاز چشم خود بپرس که ما را که می‌کشد\tجانا گناه طالع و جرم ستاره نيست\nاو را به چشم پاک توان ديد چون هلال\tهر ديده جای جلوه آن ماه پاره نيست\nفرصت شمر طريقه رندی که اين نشان\tچون راه گنج بر همه کس آشکاره نيست\nنگرفت در تو گريه حافظ به هيچ رو\tحيران آن دلم که کم از سنگ خاره نيست"
	},
	{
		"explanation": "در این راه خود را تنها و بی کس احساس می کنی. البته خودت نیز مقصری. بهتر است که این بار با تعقل و تعمق، همه ی جوانب کار را بسنجی و سپس شروع به کار کنی. دوست را از دشمن بازشناس و به هر کس اعتماد نکن. وجود دوستان واقعی را غنیمت بدان و از آنها کمک بخواه. بیشتر به همت و اراده ی خود متکی باش.",
		"poem": "که برد به نزد شاهان ز من گدا پيامی\tکه به کوی می فروشان دو هزار جم به جامی\nشده‌ام خراب و بدنام و هنوز اميدوارم\tکه به همت عزيزان برسم به نيک نامی\nتو که کيميافروشی نظری به قلب ما کن\tکه بضاعتی نداريم و فکنده‌ايم دامی\nعجب از وفای جانان که عنايتی نفرمود\tنه به نامه پيامی نه به خامه سلامی\nاگر اين شراب خام است اگر آن حريف پخته\tبه هزار بار بهتر ز هزار پخته خامی\nز رهم ميفکن ای شيخ به دانه‌های تسبيح\tکه چو مرغ زيرک افتد نفتد به هيچ دامی\nسر خدمت تو دارم بخرم به لطف و مفروش\tکه چو بنده کمتر افتد به مبارکی غلامی\nبه کجا برم شکايت به که گويم اين حکايت\tکه لبت حيات ما بود و نداشتی دوامی\nبگشای تير مژگان و بريز خون حافظ\tکه چنان کشنده‌ای را نکند کس انتقامی"
	},
	{
		"explanation": "در راه رسیدن به مقصود، شجاع و صادق باش. تزویر و ریا را از خود دور کن زیرا به نتیجه ای نخواهی رسید. شک و تردید در این کار جایز نیست زیرا عاقبت به مقصود خود خواهی رسید.",
		"poem": "سحر ز هاتف غيبم رسيد مژده به گوش\tکه دور شاه شجاع است می دلير بنوش\nشد آن که اهل نظر بر کناره می‌رفتند\tهزار گونه سخن در دهان و لب خاموش\nبه صوت چنگ بگوييم آن حکايت‌ها\tکه از نهفتن آن ديگ سينه می‌زد جوش\nشراب خانگی ترس محتسب خورده\tبه روی يار بنوشيم و بانگ نوشانوش\nز کوی ميکده دوشش به دوش می‌بردند\tامام شهر که سجاده می‌کشيد به دوش\nدلا دلالت خيرت کنم به راه نجات\tمکن به فسق مباهات و زهد هم مفروش\nمحل نور تجليست رای انور شاه\tچو قرب او طلبی در صفای نيت کوش\nبجز ثنای جلالش مساز ورد ضمير\tکه هست گوش دلش محرم پيام سروش\nرموز مصلحت ملک خسروان دانند\tگدای گوشه نشينی تو حافظا مخروش"
	},
	{
		"explanation": "کار خود را به تقدیر واگذار نکن و کاری را که شروع کردی با ایمان و استواری ادامه بده. به دنبال هر شکستی پیروزی است پس قدر لحظات را بدان و بیهوده آن ها را به هدر نده تا نادم و پشیمان نشوی.",
		"poem": "دردم از يار است و درمان نيز هم\tدل فدای او شد و جان نيز هم\nاين که می‌گويند آن خوشتر ز حسن\tيار ما اين دارد و آن نيز هم\nياد باد آن کو به قصد خون ما\tعهد را بشکست و پيمان نيز هم\nدوستان در پرده می‌گويم سخن\tگفته خواهد شد به دستان نيز هم\nچون سر آمد دولت شب‌های وصل\tبگذرد ايام هجران نيز هم\nهر دو عالم يک فروغ روی اوست\tگفتمت پيدا و پنهان نيز هم\nاعتمادی نيست بر کار جهان\tبلکه بر گردون گردان نيز هم\nعاشق از قاضی نترسد می بيار\tبلکه از يرغوی ديوان نيز هم\nمحتسب داند که حافظ عاشق است\tو آصف ملک سليمان نيز هم"
	},
	{
		"explanation": "از سرزنش مردم ناراحت و مأیوس مشو تا هدف خود را گم نکنی. از تجربیات دیگران استفاده کن و به خود مغرور نباش و بدون تفکر و اندیشه دست به کاری نزن تا بعداً بر اثر ندانم کاری نادم و پشیمان نشوی.",
		"poem": "گر من از سرزنش مدعيان انديشم\tشيوه مستی و رندی نرود از پيشم\nزهد رندان نوآموخته راهی بدهيست\tمن که بدنام جهانم چه صلاح انديشم\nشاه شوريده سران خوان من بی‌سامان را\tزان که در کم خردی از همه عالم بيشم\nبر جبين نقش کن از خون دل من خالی\tتا بدانند که قربان تو کافرکيشم\nاعتقادی بنما و بگذر بهر خدا\tتا در اين خرقه ندانی که چه نادرويشم\nشعر خونبار من ای باد بدان يار رسان\tکه ز مژگان سيه بر رگ جان زد نيشم\nمن اگر باده خورم ور نه چه کارم با کس\tحافظ راز خود و عارف وقت خويشم"
	},
	{
		"explanation": "زندگی گاهی با شکست و گاهی با پیروزی همراه است. نباید نا امید شد، بلکه به لطف خداوند امید داشته باش. همه چیز را از خدا بدان تا زندگی بر تو آسان گردد. به زودی رنج ها به پایان می رسد.",
		"poem": "گر می فروش حاجت رندان روا کند\tايزد گنه ببخشد و دفع بلا کند\nساقی به جام عدل بده باده تا گدا\tغيرت نياورد که جهان پربلا کند\nحقا کز اين غمان برسد مژده امان\tگر سالکی به عهد امانت وفا کند\nگر رنج پيش آيد و گر راحت ای حکيم\tنسبت مکن به غير که اين‌ها خدا کند\nدر کارخانه‌ای که ره عقل و فضل نيست\tفهم ضعيف رای فضولی چرا کند\nمطرب بساز پرده که کس بی اجل نمرد\tوان کو نه اين ترانه سرايد خطا کند\nما را که درد عشق و بلای خمار کشت\tيا وصل دوست يا می صافی دوا کند\nجان رفت در سر می و حافظ به عشق سوخت\tعيسی دمی کجاست که احيای ما کند"
	},
	{
		"explanation": "پشیمانی و ندامت می تواند زندگی تو را به سوی شادی ببرد به شرط آنکه نقائص خود را به موقع بشناسی. با دوستان یکرنگ و یکدل باش.",
		"poem": "شممت روح وداد و شمت برق وصال\tبيا که بوی تو را ميرم ای نسيم شمال\nاحاديا بجمال الحبيب قف و انزل\tکه نيست صبر جميلم ز اشتياق جمال\nحکايت شب هجران فروگذاشته به\tبه شکر آن که برافکند پرده روز وصال\nبيا که پرده گلريز هفت خانه چشم\tکشيده‌ايم به تحرير کارگاه خيال\nچو يار بر سر صلح است و عذر می‌طلبد\tتوان گذشت ز جور رقيب در همه حال\nبجز خيال دهان تو نيست در دل تنگ\tکه کس مباد چو من در پی خيال محال\nقتيل عشق تو شد حافظ غريب ولی\tبه خاک ما گذری کن که خون مات حلال"
	},
	{
		"explanation": "پیک شادی و خوشبختی از راه می رسد و بهار زندگی به تو طراوت و شادی می بخشد. صبور باش و به ایمان خود اتکا داشته باش که به زودی شاهد آرزو را در بر خواهی گرفت.",
		"poem": "خوش خبر باشی ای نسيم شمال\tکه به ما می‌رسد زمان وصال\nقصه العشق لا انفصام لها\tفصمت‌ها هنا لسان القال\nمالسلمی و من بذی سلم\tاين جيراننا و کيف الحال\nعفت الدار بعد عافيه\tفاسالوا حالها عن الاطلال\nفی جمال الکمال نلت منی\tصرف الله عنک عين کمال\nيا بريد الحمی حماک الله\tمرحبا مرحبا تعال تعال\nعرصه بزمگاه خالی ماند\tاز حريفان و جام مالامال\nسايه افکند حاليا شب هجر\tتا چه بازند شب روان خيال\nترک ما سوی کس نمی‌نگرد\tآه از اين کبريا و جاه و جلال\nحافظا عشق و صابری تا چند\tناله عاشقان خوش است بنال"
	},
	{
		"explanation": "راه دشواری در پیش داری. برای رسیدن به هدف، اراده ای محکم لازم است. باید هوشیار و مراقب باشی تا دچار لغزش و خطا نشوی. از دوستان مشفق و آگاه راهنمایی بطلب و با آنها مشورت کن. صبر و حوصله کن تا با آرامش خاطر به کار خود ادامه بدهی.",
		"poem": "ما شبی دست برآريم و دعايی بکنيم\tغم هجران تو را چاره ز جايی بکنيم\nدل بيمار شد از دست رفيقان مددی\tتا طبيبش به سر آريم و دوايی بکنيم\nآن که بی جرم برنجيد و به تيغم زد و رفت\tبازش آريد خدا را که صفايی بکنيم\nخشک شد بيخ طرب راه خرابات کجاست\tتا در آن آب و هوا نشو و نمايی بکنيم\nمدد از خاطر رندان طلب ای دل ور نه\tکار صعب است مبادا که خطايی بکنيم\nسايه طاير کم حوصله کاری نکند\tطلب از سايه ميمون همايی بکنيم\nدلم از پرده بشد حافظ خوشگوی کجاست\tتا به قول و غزلش ساز نوايی بکنيم"
	},
	{
		"explanation": "هرگز بدون رنج و زحمت به جایی نخواهی رسید. بنابراین بهتر است که کار و کوشش کنی تا به مقصود برسی. زندگی همیشه بر وفق مراد نمی چرخد. باید صبر و تحمل کرد و رنج و زحمت ها را به شادی و سرور تبدیل کرد.",
		"poem": "رفتم به باغ صبحدمی تا چنم گلی\tآمد به گوش ناگهم آواز بلبلی\nمسکين چو من به عشق گلی گشته مبتلا\tو اندر چمن فکنده ز فرياد غلغلی\nمی‌گشتم اندر آن چمن و باغ دم به دم\tمی‌کردم اندر آن گل و بلبل تاملی\nگل يار حسن گشته و بلبل قرين عشق\tآن را تفضلی نه و اين را تبدلی\nچون کرد در دلم اثر آواز عندليب\tگشتم چنان که هيچ نماندم تحملی\nبس گل شکفته می‌شود اين باغ را ولی\tکس بی بلای خار نچيده‌ست از او گلی\nحافظ مدار اميد فرج از مدار چرخ\tدارد هزار عيب و ندارد تفضلی"
	},
	{
		"explanation": "همراه هر خوشی و شادی رنج و حسرت است. باید آن را تحمل کرد. از دوری دوست در رنج و عذابی. راه رسیدن به او دشوار نیست. اگر عاشقی، صادق باش و ریا و تزویر را از خود دور کن. قدر لحظه ها و فرصت ها را بدان.",
		"poem": "آن که از سنبل او غاليه تابی دارد\tباز با دلشدگان ناز و عتابی دارد\nاز سر کشته خود می‌گذری همچون باد\tچه توان کرد که عمر است و شتابی دارد\nماه خورشيد نمايش ز پس پرده زلف\tآفتابيست که در پيش سحابی دارد\nچشم من کرد به هر گوشه روان سيل سرشک\tتا سهی سرو تو را تازه‌تر آبی دارد\nغمزه شوخ تو خونم به خطا می‌ريزد\tفرصتش باد که خوش فکر صوابی دارد\nآب حيوان اگر اين است که دارد لب دوست\tروشن است اين که خضر بهره سرابی دارد\nچشم مخمور تو دارد ز دلم قصد جگر\tترک مست است مگر ميل کبابی دارد\nجان بيمار مرا نيست ز تو روی سال\tای خوش آن خسته که از دوست جوابی دارد\nکی کند سوی دل خسته حافظ نظری\tچشم مستش که به هر گوشه خرابی دارد"
	},
	{
		"explanation": "از توانایی های خود بهتر بهره گیری کن و اعتماد به نفس داشته باش. لحظات گرانبهای عمر را بیهوده از دست نده. گمان نکن که دیگران از تو بهترند. در راه رسیدن به هدف، بیهوده از دیگران گله و شکایت نکن و به اراده و توانایی های خود تکیه کن.",
		"poem": "ای قصه بهشت ز کويت حکايتی\tشرح جمال حور ز رويت روايتی\nانفاس عيسی از لب لعلت لطيفه‌ای\tآب خضر ز نوش لبانت کنايتی\nهر پاره از دل من و از غصه قصه‌ای\tهر سطری از خصال تو و از رحمت آيتی\nکی عطرسای مجلس روحانيان شدی\tگل را اگر نه بوی تو کردی رعايتی\nدر آرزوی خاک در يار سوختيم\tياد آور ای صبا که نکردی حمايتی\nای دل به هرزه دانش و عمرت به باد رفت\tصد مايه داشتی و نکردی کفايتی\nبوی دل کباب من آفاق را گرفت\tاين آتش درون بکند هم سرايتی\nدر آتش ار خيال رخش دست می‌دهد\tساقی بيا که نيست ز دوزخ شکايتی\nدانی مراد حافظ از اين درد و غصه چيست\tاز تو کرشمه‌ای و ز خسرو عنايتی"
	},
	{
		"explanation": "مأیوس و ناامید نباش. روزگار هجران سپری خواهد شد. صبر و تحمل باعث می شود سد مشکلات را بهتر از پیش روی خود برداری. مراقب مکر و حیله ی دشمنان باش.",
		"poem": "چو برشکست صبا زلف عنبرافشانش\tبه هر شکسته که پيوست تازه شد جانش\nکجاست همنفسی تا به شرح عرضه دهم\tکه دل چه می‌کشد از روزگار هجرانش\nزمانه از ورق گل مثال روی تو بست\tولی ز شرم تو در غنچه کرد پنهانش\nتو خفته‌ای و نشد عشق را کرانه پديد\tتبارک الله از اين ره که نيست پايانش\nجمال کعبه مگر عذر ره روان خواهد\tکه جان زنده دلان سوخت در بيابانش\nبدين شکسته بيت الحزن که می‌آرد\tنشان يوسف دل از چه زنخدانش\nبگيرم آن سر زلف و به دست خواجه دهم\tکه سوخت حافظ بی‌دل ز مکر و دستانش"
	},
	{
		"explanation": "این زندگی را درخور و سزاوار خود نمی بینی و آرزوهای بلندی در سر داری. بهتر است که مراقب باشی تا بیهوده خود را دچار دردسر نکنی و از نبوغ و اراده ی خود عاقلانه بهره گیری کن تا به هدف خود برسی.",
		"poem": "حجاب چهره جان می‌شود غبار تنم\tخوشا دمی که از آن چهره پرده برفکنم\nچنين قفس نه سزای چو من خوش الحانيست\tروم به گلشن رضوان که مرغ آن چمنم\nعيان نشد که چرا آمدم کجا رفتم\tدريغ و درد که غافل ز کار خويشتنم\nچگونه طوف کنم در فضای عالم قدس\tکه در سراچه ترکيب تخته بند تنم\nاگر ز خون دلم بوی شوق می‌آيد\tعجب مدار که همدرد نافه ختنم\nطراز پيرهن زرکشم مبين چون شمع\tکه سوزهاست نهانی درون پيرهنم\nبيا و هستی حافظ ز پيش او بردار\tکه با وجود تو کس نشنود ز من که منم"
	},
	{
		"explanation": "از سختی ها و مشکلات زندگی نترس. همه ی مشکلات با صبر و تحمل از پیش راه تو برداشته می شوند. در اجرای تصمیم ها با تعمق و اندیشه باش. با پشتکار و استوار باش تا موفق شوی.",
		"poem": "باغبان گر پنج روزی صحبت گل بايدش\tبر جفای خار هجران صبر بلبل بايدش\nای دل اندربند زلفش از پريشانی منال\tمرغ زيرک چون به دام افتد تحمل بايدش\nرند عالم سوز را با مصلحت بينی چه کار\tکار ملک است آن که تدبير و تامل بايدش\nتکيه بر تقوا و دانش در طريقت کافريست\tراهرو گر صد هنر دارد توکل بايدش\nبا چنين زلف و رخش بادا نظربازی حرام\tهر که روی ياسمين و جعد سنبل بايدش\nنازها زان نرگس مستانه‌اش بايد کشيد\tاين دل شوريده تا آن جعد و کاکل بايدش\nساقيا در گردش ساغر تعلل تا به چند\tدور چون با عاشقان افتد تسلسل بايدش\nکيست حافظ تا ننوشد باده بی آواز رود\tعاشق مسکين چرا چندين تجمل بايدش"
	},
	{
		"explanation": "دنیا آنقدر ارزش ندارد که به خاطر منافع زودگذر خود را به رنج و زحمت بیندازی و حق دیگران را پایمال کنی. آرزوهای دست نیافتنی را رها کن و فریب ظواهر زندگی را نخور. اسرار خود را با هر کسی در میان نگذار.",
		"poem": "شراب تلخ می‌خواهم که مردافکن بود زورش\tکه تا يک دم بياسايم ز دنيا و شر و شورش\nسماط دهر دون پرور ندارد شهد آسايش\tمذاق حرص و آز ای دل بشو از تلخ و از شورش\nبياور می که نتوان شد ز مکر آسمان ايمن\tبه لعب زهره چنگی و مريخ سلحشورش\nکمند صيد بهرامی بيفکن جام جم بردار\tکه من پيمودم اين صحرا نه بهرام است و نه گورش\nبيا تا در می صافيت راز دهر بنمايم\tبه شرط آن که ننمايی به کج طبعان دل کورش\nنظر کردن به درويشان منافی بزرگی نيست\tسليمان با چنان حشمت نظرها بود با مورش\nکمان ابروی جانان نمی‌پيچد سر از حافظ\tوليکن خنده می‌آيد بدين بازوی بی زورش"
	},
	{
		"explanation": "رنج و مصیبت را فقط با پایداری و استقامت و امید می توان تحمل کرد. باید فقط به خداوند روی آوری و با دعا و نیایش حوادث را از خود دور کنی. به متکبران و ریاکاران روی نیاور زیرا گره ای از کار تو نمی گشایند.",
		"poem": "زاهد ظاهرپرست از حال ما آگاه نيست\tدر حق ما هر چه گويد جای هيچ اکراه نيست\nدر طريقت هر چه پيش سالک آيد خير اوست\tدر صراط مستقيم ای دل کسی گمراه نيست\nتا چه بازی رخ نمايد بيدقی خواهيم راند\tعرصه شطرنج رندان را مجال شاه نيست\nچيست اين سقف بلند ساده بسيارنقش\tزين معما هيچ دانا در جهان آگاه نيست\nاين چه استغناست يا رب وين چه قادر حکمت است\tکاين همه زخم نهان هست و مجال آه نيست\nصاحب ديوان ما گويی نمی‌داند حساب\tکاندر اين طغرا نشان حسبه لله نيست\nهر که خواهد گو بيا و هر چه خواهد گو بگو\tکبر و ناز و حاجب و دربان بدين درگاه نيست\nبر در ميخانه رفتن کار يک رنگان بود\tخودفروشان را به کوی می فروشان راه نيست\nهر چه هست از قامت ناساز بی اندام ماست\tور نه تشريف تو بر بالای کس کوتاه نيست\nبنده پير خراباتم که لطفش دايم است\tور نه لطف شيخ و زاهد گاه هست و گاه نيست\nحافظ ار بر صدر ننشيند ز عالی مشربيست\tعاشق دردی کش اندربند مال و جاه نيست"
	},
	{
		"explanation": "دوران سختی به پایان می رسد. از ناملایمات زندگی و سرزنش دیگران هراس نداشته باش. قانع و راضی باش و از پیروزی خود مغرور نشو. با صداقت و صفا زندگی کن.",
		"poem": "صحن بستان ذوق بخش و صحبت ياران خوش است\tوقت گل خوش باد کز وی وقت ميخواران خوش است\nاز صبا هر دم مشام جان ما خوش می‌شود\tآری آری طيب انفاس هواداران خوش است\nناگشوده گل نقاب آهنگ رحلت ساز کرد\tناله کن بلبل که گلبانگ دل افکاران خوش است\nمرغ خوشخوان را بشارت باد کاندر راه عشق\tدوست را با ناله شب‌های بيداران خوش است\nنيست در بازار عالم خوشدلی ور زان که هست\tشيوه رندی و خوش باشی عياران خوش است\nاز زبان سوسن آزاده‌ام آمد به گوش\tکاندر اين دير کهن کار سبکباران خوش است\nحافظا ترک جهان گفتن طريق خوشدليست\tتا نپنداری که احوال جهان داران خوش است"
	},
	{
		"explanation": "این زندگی چند روزه ارزش رنج کشیدن و خون دل خوردن را ندارد. به آنچه داری قانع باش و عمر عزیز را در راه رسیدن به آرزوهای دست نیافتنی تلف نکن. عزت نفس خود را از دست نده و منت نامردان را نکش.",
		"poem": "حاصل کارگه کون و مکان اين همه نيست\tباده پيش آر که اسباب جهان اين همه نيست\nاز دل و جان شرف صحبت جانان غرض است\tغرض اين است وگرنه دل و جان اين همه نيست\nمنت سدره و طوبی ز پی سايه مکش\tکه چو خوش بنگری ای سرو روان اين همه نيست\nدولت آن است که بی خون دل آيد به کنار\tور نه با سعی و عمل باغ جنان اين همه نيست\nپنج روزی که در اين مرحله مهلت داری\tخوش بياسای زمانی که زمان اين همه نيست\nبر لب بحر فنا منتظريم ای ساقی\tفرصتی دان که ز لب تا به دهان اين همه نيست\nزاهد ايمن مشو از بازی غيرت زنهار\tکه ره از صومعه تا دير مغان اين همه نيست\nدردمندی من سوخته زار و نزار\tظاهرا حاجت تقرير و بيان اين همه نيست\nنام حافظ رقم نيک پذيرفت ولی\tپيش رندان رقم سود و زيان اين همه نيست"
	},
	{
		"explanation": "راه پیشرفت و ترقی برای تو باز است. فقط باید جرأت داشته باشی و اراده ای محکم. بهتر است به پند و اندرز بزرگان و دوستان گوش فرا دهی. به امید خدا، به آرزوی خود خواهی رسید.",
		"poem": "گلبن عيش می‌دمد ساقی گلعذار کو\tباد بهار می‌وزد باده خوشگوار کو\nهر گل نو ز گلرخی ياد همی‌کند ولی\tگوش سخن شنو کجا ديده اعتبار کو\nمجلس بزم عيش را غاليه مراد نيست\tای دم صبح خوش نفس نافه زلف يار کو\nحسن فروشی گلم نيست تحمل ای صبا\tدست زدم به خون دل بهر خدا نگار کو\nشمع سحرگهی اگر لاف ز عارض تو زد\tخصم زبان دراز شد خنجر آبدار کو\nگفت مگر ز لعل من بوسه نداری آرزو\tمردم از اين هوس ولی قدرت و اختيار کو\nحافظ اگر چه در سخن خازن گنج حکمت است\tاز غم روزگار دون طبع سخن گزار کو"
	},
	{
		"explanation": "بدون سعی و کوشش به جایی نخواهی رسید. هیچ کاری با سهل انگاری و دست روی دست گذاشتن به نتیجه نمی رسد. با دوستان با تجربه مشورت کن. خودخواهی را از وجود خود بیرون کن. غم و غصه ی بیهوده حاصلی جز ناامیدی ندارد.",
		"poem": "روی بنمای و وجود خودم از ياد ببر\tخرمن سوختگان را همه گو باد ببر\nما چو داديم دل و ديده به طوفان بلا\tگو بيا سيل غم و خانه ز بنياد ببر\nزلف چون عنبر خامش که ببويد هيهات\tای دل خام طمع اين سخن از ياد ببر\nسينه گو شعله آتشکده فارس بکش\tديده گو آب رخ دجله بغداد ببر\nدولت پير مغان باد که باقی سهل است\tديگری گو برو و نام من از ياد ببر\nسعی نابرده در اين راه به جايی نرسی\tمزد اگر می‌طلبی طاعت استاد ببر\nروز مرگم نفسی وعده ديدار بده\tوان گهم تا به لحد فارغ و آزاد ببر\nدوش می‌گفت به مژگان درازت بکشم\tيا رب از خاطرش انديشه بيداد ببر\nحافظ انديشه کن از نازکی خاطر يار\tبرو از درگهش اين ناله و فرياد ببر"
	},
	{
		"explanation": "به زودی در کارها به توفیق و پیروزی می رسی و غم ها و رنج ها به شادی و سرور تبدیل می شود. اگر خودپسندی را رها کنی و به ضعف خود اقرار کنی می توانی راه های تازه ای را آزمایش کنی. به خداوند و کمک های او توکل داشته باش.",
		"poem": "به جان پير خرابات و حق صحبت او\tکه نيست در سر من جز هوای خدمت او\nبهشت اگر چه نه جای گناهکاران است\tبيار باده که مستظهرم به همت او\nچراغ صاعقه آن سحاب روشن باد\tکه زد به خرمن ما آتش محبت او\nبر آستانه ميخانه گر سری بينی\tمزن به پای که معلوم نيست نيت او\nبيا که دوش به مستی سروش عالم غيب\tنويد داد که عام است فيض رحمت او\nمکن به چشم حقارت نگاه در من مست\tکه نيست معصيت و زهد بی مشيت او\nنمی‌کند دل من ميل زهد و توبه ولی\tبه نام خواجه بکوشيم و فر دولت او\nمدام خرقه حافظ به باده در گرو است\tمگر ز خاک خرابات بود فطرت او"
	},
	{
		"explanation": "ملول و ناراحت هستی. فکر می کنی محرم راز و دوست صمیمی پیدا نمی شود تا در حل مشکلات به تو کمک کند. خودخوری و افسردگی را رها کن و به خود ایمان بیاور. راه نجات، شناخت توانایی های خود است. به هدف خود ایمان داشته باش تا به مقصود برسی.",
		"poem": "در خرابات مغان گر گذر افتد بازم\tحاصل خرقه و سجاده روان دربازم\nحلقه توبه گر امروز چو زهاد زنم\tخازن ميکده فردا نکند در بازم\nور چو پروانه دهد دست فراغ بالی\tجز بدان عارض شمعی نبود پروازم\nصحبت حور نخواهم که بود عين قصور\tبا خيال تو اگر با دگری پردازم\nسر سودای تو در سينه بماندی پنهان\tچشم تردامن اگر فاش نگردی رازم\nمرغ سان از قفس خاک هوايی گشتم\tبه هوايی که مگر صيد کند شهبازم\nهمچو چنگ ار به کناری ندهی کام دلم\tاز لب خويش چو نی يک نفسی بنوازم\nماجرای دل خون گشته نگويم با کس\tزان که جز تيغ غمت نيست کسی دمسازم\nگر به هر موی سری بر تن حافظ باشد\tهمچو زلفت همه را در قدمت اندازم"
	},
	{
		"explanation": "در انجام دادن کار خود تردیدی به دل راه نده. همت و اراده داشته باش و با تیزهوشی از موقعیت ها استفاده کن. اگر امید به خدا داشته باشی، غم و ناراحتی نخواهی داشت.",
		"poem": "سرو چمان من چرا ميل چمن نمی‌کند\tهمدم گل نمی‌شود ياد سمن نمی‌کند\nدی گله‌ای ز طره‌اش کردم و از سر فسوس\tگفت که اين سياه کج گوش به من نمی‌کند\nتا دل هرزه گرد من رفت به چين زلف او\tزان سفر دراز خود عزم وطن نمی‌کند\nپيش کمان ابرويش لابه همی‌کنم ولی\tگوش کشيده است از آن گوش به من نمی‌کند\nبا همه عطف دامنت آيدم از صبا عجب\tکز گذر تو خاک را مشک ختن نمی‌کند\nچون ز نسيم می‌شود زلف بنفشه پرشکن\tوه که دلم چه ياد از آن عهدشکن نمی‌کند\nدل به اميد روی او همدم جان نمی‌شود\tجان به هوای کوی او خدمت تن نمی‌کند\nساقی سيم ساق من گر همه درد می‌دهد\tکيست که تن چو جام می جمله دهن نمی‌کند\nدستخوش جفا مکن آب رخم که فيض ابر\tبی مدد سرشک من در عدن نمی‌کند\nکشته غمزه تو شد حافظ ناشنيده پند\tتيغ سزاست هر که را درد سخن نمی‌کند"
	},
	{
		"explanation": "بلند همت و با اراده هستی. دارای طبعی بلند می باشی و همین کافی است. با سخت کوشی و تلاش به نتیجه ی دلخواه می رسی. به دوستان ظاهرالصلاح اعتماد نکن. در کارها تعقل و اندیشه کن. ",
		"poem": "من نه آن رندم که ترک شاهد و ساغر کنم\tمحتسب داند که من اين کارها کمتر کنم\nمن که عيب توبه کاران کرده باشم بارها\tتوبه از می وقت گل ديوانه باشم گر کنم\nعشق دردانه‌ست و من غواص و دريا ميکده\tسر فروبردم در آن جا تا کجا سر برکنم\nلاله ساغرگير و نرگس مست و بر ما نام فسق\tداوری دارم بسی يا رب که را داور کنم\nبازکش يک دم عنان ای ترک شهرآشوب من\tتا ز اشک و چهره راهت پرزر و گوهر کنم\nمن که از ياقوت و لعل اشک دارم گنج‌ها\tکی نظر در فيض خورشيد بلنداختر کنم\nچون صبا مجموعه گل را به آب لطف شست\tکجدلم خوان گر نظر بر صفحه دفتر کنم\nعهد و پيمان فلک را نيست چندان اعتبار\tعهد با پيمانه بندم شرط با ساغر کنم\nمن که دارم در گدايی گنج سلطانی به دست\tکی طمع در گردش گردون دون پرور کنم\nگر چه گردآلود فقرم شرم باد از همتم\tگر به آب چشمه خورشيد دامن تر کنم\nعاشقان را گر در آتش می‌پسندد لطف دوست\tتنگ چشمم گر نظر در چشمه کوثر کنم\nدوش لعلش عشوه‌ای می‌داد حافظ را ولی\tمن نه آنم کز وی اين افسانه‌ها باور کنم"
	},
	{
		"explanation": "از دوست عزیزی دور افتاده ای و در غم و حسرت به سر می بری. نا امید نباش زیرا هر فراقی وصالی به همراه دارد. اگر می خواهی به مطلوب خود برسی نا امیدی را از خود دور کن.",
		"poem": "آن ترک پری چهره که دوش از بر ما رفت\tآيا چه خطا ديد که از راه خطا رفت\nتا رفت مرا از نظر آن چشم جهان بين\tکس واقف ما نيست که از ديده چه‌ها رفت\nبر شمع نرفت از گذر آتش دل دوش\tآن دود که از سوز جگر بر سر ما رفت\nدور از رخ تو دم به دم از گوشه چشمم\tسيلاب سرشک آمد و طوفان بلا رفت\nاز پای فتاديم چو آمد غم هجران\tدر درد بمرديم چو از دست دوا رفت\nدل گفت وصالش به دعا باز توان يافت\tعمريست که عمرم همه در کار دعا رفت\nاحرام چه بنديم چو آن قبله نه اين جاست\tدر سعی چه کوشيم چو از مروه صفا رفت\nدی گفت طبيب از سر حسرت چو مرا ديد\tهيهات که رنج تو ز قانون شفا رفت\nای دوست به پرسيدن حافظ قدمی نه\tزان پيش که گويند که از دار فنا رفت"
	},
	{
		"explanation": "از شکستی که فعلاً در راه مقصود خود خورده ای، ناراحت نباش و از طعنه ی حسودان، مأیوس و نا امید نشو. به خاطر رسیدن به مقصود، بی محابا کار نکن و با تعقل و تفکر جوانب کار را بسنج تا به موفقیت دست یابی.",
		"poem": "ما بی غمان مست دل از دست داده‌ايم\tهمراز عشق و همنفس جام باده‌ايم\nبر ما بسی کمان ملامت کشيده‌اند\tتا کار خود ز ابروی جانان گشاده‌ايم\nای گل تو دوش داغ صبوحی کشيده‌ای\tما آن شقايقيم که با داغ زاده‌ايم\nپير مغان ز توبه ما گر ملول شد\tگو باده صاف کن که به عذر ايستاده‌ايم\nکار از تو می‌رود مددی ای دليل راه\tکانصاف می‌دهيم و ز راه اوفتاده‌ايم\nچون لاله می مبين و قدح در ميان کار\tاين داغ بين که بر دل خونين نهاده‌ايم\nگفتی که حافظ اين همه رنگ و خيال چيست\tنقش غلط مبين که همان لوح ساده‌ايم"
	},
	{
		"explanation": "شما پیشرفت زیادی می کنید. با حسن خلقی که دارید همه به شما علاقمند هستند. از خوبی و مهربانی دست بر ندار که راز موفقیت شما در همین خصلت است.",
		"poem": "خسروا گوی فلک در خم چوگان تو باد\tساحت کون و مکان عرصه ميدان تو باد\nزلف خاتون ظفر شيفته پرچم توست\tديده فتح ابد عاشق جولان تو باد\nای که انشا عطارد صفت شوکت توست\tعقل کل چاکر طغراکش ديوان تو باد\nطيره جلوه طوبی قد چون سرو تو شد\tغيرت خلد برين ساحت بستان تو باد\nنه به تنها حيوانات و نباتات و جماد\tهر چه در عالم امر است به فرمان تو باد"
	},
	{
		"explanation": "زندگی خوب و سعادتمندی در پیش داری. از خانواده ی خوب و مهربانی برخورداری. فرصت ها را غنیمت بدان و با عقل و اندیشه، در فکر آینده ای بهتر باش و به خاطر خوشی ها و پیروزی های امروز، مغرور و خودپسند نشو.",
		"poem": "ای روی ماه منظر تو نوبهار حسن\tخال و خط تو مرکز حسن و مدار حسن\nدر چشم پرخمار تو پنهان فسون سحر\tدر زلف بی‌قرار تو پيدا قرار حسن\nماهی نتافت همچو تو از برج نيکويی\tسروی نخاست چون قدت از جويبار حسن\nخرم شد از ملاحت تو عهد دلبری\tفرخ شد از لطافت تو روزگار حسن\nاز دام زلف و دانه خال تو در جهان\tيک مرغ دل نماند نگشته شکار حسن\nدايم به لطف دايه طبع از ميان جان\tمی‌پرورد به ناز تو را در کنار حسن\nگرد لبت بنفشه از آن تازه و تر است\tکب حيات می‌خورد از جويبار حسن\nحافظ طمع بريد که بيند نظير تو\tديار نيست جز رخت اندر ديار حسن"
	},
	{
		"explanation": "فرصت ها را بیهوده از دست نده و کینه های کهنه را از دل بیرون کن و راه صلح و آشتی و دوستی را باز کن. زندگی بدون رفیق شفیق و یار همراه، بسیار سخت و دشوار است. مانند آینه یکرو و یکرنگ باش تا زندگی سالم و خوبی در پیش داشته باشی.",
		"poem": "دانی که چيست دولت ديدار يار ديدن\tدر کوی او گدايی بر خسروی گزيدن\nاز جان طمع بريدن آسان بود وليکن\tاز دوستان جانی مشکل توان بريدن\nخواهم شدن به بستان چون غنچه با دل تنگ\tوان جا به نيک نامی پيراهنی دريدن\nگه چون نسيم با گل راز نهفته گفتن\tگه سر عشقبازی از بلبلان شنيدن\nبوسيدن لب يار اول ز دست مگذار\tکخر ملول گردی از دست و لب گزيدن\nفرصت شمار صحبت کز اين دوراهه منزل\tچون بگذريم ديگر نتوان به هم رسيدن\nگويی برفت حافظ از ياد شاه يحيی\tيا رب به يادش آور درويش پروريدن"
	},
	{
		"explanation": "ظاهراً به هدف و مقصود خود نرسیده ای و نا امید شده ای. برای رسیدن به هدف باید کوشش کنی و رنج و سختی را تحمل کنی. مطمئن باش که با کوشش و سعی به هدف خود خواهی رسید.",
		"poem": "بلبلی برگ گلی خوش رنگ در منقار داشت\tو اندر آن برگ و نوا خوش ناله‌های زار داشت\nگفتمش در عين وصل اين ناله و فرياد چيست\tگفت ما را جلوه معشوق در اين کار داشت\nيار اگر ننشست با ما نيست جای اعتراض\tپادشاهی کامران بود از گدايی عار داشت\nدر نمی‌گيرد نياز و ناز ما با حسن دوست\tخرم آن کز نازنينان بخت برخوردار داشت\nخيز تا بر کلک آن نقاش جان افشان کنيم\tکاين همه نقش عجب در گردش پرگار داشت\nگر مريد راه عشقی فکر بدنامی مکن\tشيخ صنعان خرقه رهن خانه خمار داشت\nوقت آن شيرين قلندر خوش که در اطوار سير\tذکر تسبيح ملک در حلقه زنار داشت\nچشم حافظ زير بام قصر آن حوری سرشت\tشيوه جنات تجری تحتها الانهار داشت"
	},
	{
		"explanation": "متکبر و خودپرست نباش. دوستانت را از خود نرنجان. روزگار به تندی سپری می شود. بهتر است به جای غم و شادی های زندگی، فکر کنی و با دوستان و خانواده، راحت و آسوده زندگی کنی.",
		"poem": "صبح است و ژاله می‌چکد از ابر بهمنی\tبرگ صبوح ساز و بده جام يک منی\nدر بحر مايی و منی افتاده‌ام بيار\tمی تا خلاص بخشدم از مايی و منی\nخون پياله خور که حلال است خون او\tدر کار يار باش که کاريست کردنی\nساقی به دست باش که غم در کمين ماست\tمطرب نگاه دار همين ره که می‌زنی\nمی ده که سر به گوش من آورد چنگ و گفت\tخوش بگذران و بشنو از اين پير منحنی\nساقی به بی‌نيازی رندان که می بده\tتا بشنوی ز صوت مغنی هوالغنی"
	},
	{
		"explanation": "برای رسیدن به آرزوها و اهداف باید رنج و مصائب را تحمل کرد و هیچ چیز آسان و سهل بدست نمی آید. باید برای رسیدن به آن تلاش و کوشش کرد و هوشیار بود و فریب کاری حسودان و دشمنان را باید شناخت.",
		"poem": "در ازل پرتو حسنت ز تجلی دم زد\tعشق پيدا شد و آتش به همه عالم زد\nجلوه‌ای کرد رخت ديد ملک عشق نداشت\tعين آتش شد از اين غيرت و بر آدم زد\nعقل می‌خواست کز آن شعله چراغ افروزد\tبرق غيرت بدرخشيد و جهان برهم زد\nمدعی خواست که آيد به تماشاگه راز\tدست غيب آمد و بر سينه نامحرم زد\nديگران قرعه قسمت همه بر عيش زدند\tدل غمديده ما بود که هم بر غم زد\nجان علوی هوس چاه زنخدان تو داشت\tدست در حلقه آن زلف خم اندر خم زد\nحافظ آن روز طربنامه عشق تو نوشت\tکه قلم بر سر اسباب دل خرم زد"
	},
	{
		"explanation": "خودخواهی و تکبر را رها کن تا به هدف برسی. از ریاکاری و فریب دیگران بر حذر باش. دوستان و خانواده ی خود را از کمک های خود ناامید و مأیوس نکن. مهر و محبت، بهترین کاری است که می تواند زندگی تو را زیر و رو کند.",
		"poem": "روزگاريست که ما را نگران می‌داری\tمخلصان را نه به وضع دگران می‌داری\nگوشه چشم رضايی به منت باز نشد\tاين چنين عزت صاحب نظران می‌داری\nساعد آن به که بپوشی تو چو از بهر نگار\tدست در خون دل پرهنران می‌داری\nنه گل از دست غمت رست و نه بلبل در باغ\tهمه را نعره زنان جامه دران می‌داری\nای که در دلق ملمع طلبی نقد حضور\tچشم سری عجب از بی‌خبران می‌داری\nچون تويی نرگس باغ نظر ای چشم و چراغ\tسر چرا بر من دلخسته گران می‌داری\nگوهر جام جم از کان جهانی دگر است\tتو تمنا ز گل کوزه گران می‌داری\nپدر تجربه ای دل تويی آخر ز چه روی\tطمع مهر و وفا زين پسران می‌داری\nکيسه سيم و زرت پاک ببايد پرداخت\tاين طمع‌ها که تو از سيمبران می‌داری\nگر چه رندی و خرابی گنه ماست ولی\tعاشقی گفت که تو بنده بر آن می‌داری\nمگذران روز سلامت به ملامت حافظ\tچه توقع ز جهان گذران می‌داری"
	},
	{
		"explanation": "حسرت گذشته را مخور. آنچه که از دست داده ای به زودی پیدا خواهد شد. مال و منال دنیوی زودگذر است و دائمی نیست. بهتر است که قانع باشی و زندگی آسوده و آرامی در پیش بگیری.",
		"poem": "عيد است و آخر گل و ياران در انتظار\tساقی به روی شاه ببين ماه و می بيار\nدل برگرفته بودم از ايام گل ولی\tکاری بکرد همت پاکان روزه دار\nدل در جهان مبند و به مستی سال کن\tاز فيض جام و قصه جمشيد کامگار\nجز نقد جان به دست ندارم شراب کو\tکان نيز بر کرشمه ساقی کنم نثار\nخوش دولتيست خرم و خوش خسروی کريم\tيا رب ز چشم زخم زمانش نگاه دار\nمی خور به شعر بنده که زيبی دگر دهد\tجام مرصع تو بدين در شاهوار\nگر فوت شد سحور چه نقصان صبوح هست\tاز می کنند روزه گشا طالبان يار\nزان جا که پرده پوشی عفو کريم توست\tبر قلب ما ببخش که نقديست کم عيار\nترسم که روز حشر عنان بر عنان رود\tتسبيح شيخ و خرقه رند شرابخوار\nحافظ چو رفت روزه و گل نيز می‌رود\tناچار باده نوش که از دست رفت کار"
	},
	{
		"explanation": "موقعیت را غنیمت بدان و از آن استفاده کن. رنج و مصیبت، عاقبت به خوشی خواهد انجامید. نا امیدی را از خود دور کن تا به مقصود برسی.",
		"poem": "شاهدان گر دلبری زين سان کنند\tزاهدان را رخنه در ايمان کنند\nهر کجا آن شاخ نرگس بشکفد\tگلرخانش ديده نرگسدان کنند\nای جوان سروقد گويی ببر\tپيش از آن کز قامتت چوگان کنند\nعاشقان را بر سر خود حکم نيست\tهر چه فرمان تو باشد آن کنند\nپيش چشمم کمتر است از قطره‌ای\tاين حکايت‌ها که از طوفان کنند\nيار ما چون گيرد آغاز سماع\tقدسيان بر عرش دست افشان کنند\nمردم چشمم به خون آغشته شد\tدر کجا اين ظلم بر انسان کنند\nخوش برآ با غصه‌ای دل کاهل راز\tعيش خوش در بوته هجران کنند\nسر مکش حافظ ز آه نيم شب\tتا چو صبحت آينه رخشان کنند"
	},
	{
		"explanation": "دست از طلب بر ندار و از طعنه ی حسودان در هراس نباش. کاری که در پیش گرفته ای درست است و تو را به مقصد می رساند. همت و تلاش موفقیت تو را تضمین می کنند.",
		"poem": "دل سراپرده محبت اوست\tديده آيينه دار طلعت اوست\nمن که سر درنياورم به دو کون\tگردنم زير بار منت اوست\nتو و طوبی و ما و قامت يار\tفکر هر کس به قدر همت اوست\nگر من آلوده دامنم چه عجب\tهمه عالم گواه عصمت اوست\nمن که باشم در آن حرم که صبا\tپرده دار حريم حرمت اوست\nبی خيالش مباد منظر چشم\tزان که اين گوشه جای خلوت اوست\nهر گل نو که شد چمن آرای\tز اثر رنگ و بوی صحبت اوست\nدور مجنون گذشت و نوبت ماست\tهر کسی پنج روز نوبت اوست\nملکت عاشقی و گنج طرب\tهر چه دارم ز يمن همت اوست\nمن و دل گر فدا شديم چه باک\tغرض اندر ميان سلامت اوست\nفقر ظاهر مبين که حافظ را\tسينه گنجينه محبت اوست"
	},
	{
		"explanation": "به زودی به هدف و آرزوی خود خواهی رسید و روزگار سعادت و نیکبختی فرا می رسد. بدخواهی و حسادت دیگران تأثیری در اراده تو نخواهد داشت. اعتماد به نفس خود را بیشتر کن. عشق و محبت را سرلوحه ی کار خود قرار بده.",
		"poem": "ديدار شد ميسر و بوس و کنار هم\tاز بخت شکر دارم و از روزگار هم\nزاهد برو که طالع اگر طالع من است\tجامم به دست باشد و زلف نگار هم\nما عيب کس به مستی و رندی نمی‌کنيم\tلعل بتان خوش است و می خوشگوار هم\nای دل بشارتی دهمت محتسب نماند\tو از می جهان پر است و بت ميگسار هم\nخاطر به دست تفرقه دادن نه زيرکيست\tمجموعه‌ای بخواه و صراحی بيار هم\nبر خاکيان عشق فشان جرعه لبش\tتا خاک لعل گون شود و مشکبار هم\nآن شد که چشم بد نگران بودی از کمين\tخصم از ميان برفت و سرشک از کنار هم\nچون کانات جمله به بوی تو زنده‌اند\tای آفتاب سايه ز ما برمدار هم\nچون آب روی لاله و گل فيض حسن توست\tای ابر لطف بر من خاکی ببار هم\nحافظ اسير زلف تو شد از خدا بترس\tو از انتصاف آصف جم اقتدار هم\nبرهان ملک و دين که ز دست وزارتش\tايام کان يمين شد و دريا يسار هم\nبر ياد رای انور او آسمان به صبح\tجان می‌کند فدا و کواکب نثار هم\nگوی زمين ربوده چوگان عدل اوست\tوين برکشيده گنبد نيلی حصار هم\nعزم سبک عنان تو در جنبش آورد\tاين پايدار مرکز عالی مدار هم\nتا از نتيجه فلک و طور دور اوست\tتبديل ماه و سال و خزان و بهار هم\nخالی مباد کاخ جلالش ز سروران\tو از ساقيان سروقد گلعذار هم"
	},
	{
		"explanation": "رسیدن به هدف کار آسانی نیست. صداقت و ایمان می تواند انسان را در راه رسیدن به مقصود یاری کند. ریاکاری را از خود دور کن که نتیجه ای برای تو ندارد. با مردم به خوبی و انسانیت رفتار کن.",
		"poem": "بنال بلبل اگر با منت سر ياريست\tکه ما دو عاشق زاريم و کار ما زاريست\nدر آن زمين که نسيمی وزد ز طره دوست\tچه جای دم زدن نافه‌های تاتاريست\nبيار باده که رنگين کنيم جامه زرق\tکه مست جام غروريم و نام هشياريست\nخيال زلف تو پختن نه کار هر خاميست\tکه زير سلسله رفتن طريق عياريست\nلطيفه‌ايست نهانی که عشق از او خيزد\tکه نام آن نه لب لعل و خط زنگاريست\nجمال شخص نه چشم است و زلف و عارض و خال\tهزار نکته در اين کار و بار دلداريست\nقلندران حقيقت به نيم جو نخرند\tقبای اطلس آن کس که از هنر عاريست\nبر آستان تو مشکل توان رسيد آری\tعروج بر فلک سروری به دشواريست\nسحر کرشمه چشمت به خواب می‌ديدم\tزهی مراتب خوابی که به ز بيداريست\nدلش به ناله ميازار و ختم کن حافظ\tکه رستگاری جاويد در کم آزاريست"
	},
	{
		"explanation": "از دوست و مقصود خود دور مانده ای و در آرزوی دیدار او به سر می بری. به زودی مقصود تو حاصل خواهد شد و به آرزوی خود می رسی. دست از تلاش بر ندار.",
		"poem": "يا رب آن آهوی مشکين به ختن بازرسان\tوان سهی سرو خرامان به چمن بازرسان\nدل آزرده ما را به نسيمی بنواز\tيعنی آن جان ز تن رفته به تن بازرسان\nماه و خورشيد به منزل چو به امر تو رسند\tيار مه روی مرا نيز به من بازرسان\nديده‌ها در طلب لعل يمانی خون شد\tيا رب آن کوکب رخشان به يمن بازرسان\nبرو ای طاير ميمون همايون آثار\tپيش عنقا سخن زاغ و زغن بازرسان\nسخن اين است که ما بی تو نخواهيم حيات\tبشنو ای پيک خبرگير و سخن بازرسان\nآن که بودی وطنش ديده حافظ يا رب\tبه مرادش ز غريبی به وطن بازرسان"
	},
	{
		"explanation": "آنچه که مدت ها در انتظارش بودی به دست خواهی آورد. رنج ها و زحمت هایی که در این راه کشیدی، تو را به سعادت و نیک بختی می رساند. از طعنه و سرزنش دشمن نترس و ثابت قدم باش.",
		"poem": "سحرم دولت بيدار به بالين آمد\tگفت برخيز که آن خسرو شيرين آمد\nقدحی درکش و سرخوش به تماشا بخرام\tتا ببينی که نگارت به چه آيين آمد\nمژدگانی بده ای خلوتی نافه گشای\tکه ز صحرای ختن آهوی مشکين آمد\nگريه آبی به رخ سوختگان بازآورد\tناله فريادرس عاشق مسکين آمد\nمرغ دل باز هوادار کمان ابرويست\tای کبوتر نگران باش که شاهين آمد\nساقيا می بده و غم مخور از دشمن و دوست\tکه به کام دل ما آن بشد و اين آمد\nرسم بدعهدی ايام چو ديد ابر بهار\tگريه‌اش بر سمن و سنبل و نسرين آمد\nچون صبا گفته حافظ بشنيد از بلبل\tعنبرافشان به تماشای رياحين آمد"
	},
	{
		"explanation": "بهتر است به آنچه داری قناعت کنی و عزت نفس خود را فدای آرزوهای خام نکنی. دوستان و اطرافیان خود را بهتر بشناس تا دچار دردسر نشوی. دنیا را به شادی و سرور بگذران و غم بیهوده را رها کن.",
		"poem": "شاه شمشادقدان خسرو شيرين دهنان\tکه به مژگان شکند قلب همه صف شکنان\nمست بگذشت و نظر بر من درويش انداخت\tگفت ای چشم و چراغ همه شيرين سخنان\nتا کی از سيم و زرت کيسه تهی خواهد بود\tبنده من شو و برخور ز همه سيمتنان\nکمتر از ذره نه‌ای پست مشو مهر بورز\tتا به خلوتگه خورشيد رسی چرخ زنان\nبر جهان تکيه مکن ور قدحی می داری\tشادی زهره جبينان خور و نازک بدنان\nپير پيمانه کش من که روانش خوش باد\tگفت پرهيز کن از صحبت پيمان شکنان\nدامن دوست به دست آر و ز دشمن بگسل\tمرد يزدان شو و فارغ گذر از اهرمنان\nبا صبا در چمن لاله سحر می‌گفتم\tکه شهيدان که‌اند اين همه خونين کفنان\nگفت حافظ من و تو محرم اين راز نه‌ايم\tاز می لعل حکايت کن و شيرين دهنان"
	},
	{
		"explanation": "فریب ظواهر زیبا را مخور. در زندگی به دنبال کمال و سیرت زیبا باش. با هر کسی مشورت نکن. فقط دوستان واقعی را محرم اسرار بدان. مغرور نباش. به نصایح دوستان گوش کن.",
		"poem": "شاهد آن نيست که مويی و ميانی دارد\tبنده طلعت آن باش که آنی دارد\nشيوه حور و پری گر چه لطيف است ولی\tخوبی آن است و لطافت که فلانی دارد\nچشمه چشم مرا ای گل خندان درياب\tکه به اميد تو خوش آب روانی دارد\nگوی خوبی که برد از تو که خورشيد آن جا\tنه سواريست که در دست عنانی دارد\nدل نشان شد سخنم تا تو قبولش کردی\tآری آری سخن عشق نشانی دارد\nخم ابروی تو در صنعت تيراندازی\tبرده از دست هر آن کس که کمانی دارد\nدر ره عشق نشد کس به يقين محرم راز\tهر کسی بر حسب فکر گمانی دارد\nبا خرابات نشينان ز کرامات ملاف\tهر سخن وقتی و هر نکته مکانی دارد\nمرغ زيرک نزند در چمنش پرده سرای\tهر بهاری که به دنباله خزانی دارد\nمدعی گو لغز و نکته به حافظ مفروش\tکلک ما نيز زبانی و بيانی دارد"
	},
	{
		"explanation": "نا امیدی را از خود دور کن. شک و تردید را از خود بران و اراده ی خود را قوی کن تا بتوانی بهتر تصمیم بگیری. بدون رنج و زحمت، هیچ چیزی به آسانی به دست نمی آید.",
		"poem": "بخت از دهان دوست نشانم نمی‌دهد\tدولت خبر ز راز نهانم نمی‌دهد\nاز بهر بوسه‌ای ز لبش جان همی‌دهم\tاينم همی‌ستاند و آنم نمی‌دهد\nمردم در اين فراق و در آن پرده راه نيست\tيا هست و پرده دار نشانم نمی‌دهد\nزلفش کشيد باد صبا چرخ سفله بين\tکان جا مجال بادوزانم نمی‌دهد\nچندان که بر کنار چو پرگار می‌شدم\tدوران چو نقطه ره به ميانم نمی‌دهد\nشکر به صبر دست دهد عاقبت ولی\tبدعهدی زمانه زمانم نمی‌دهد\nگفتم روم به خواب و ببينم جمال دوست\tحافظ ز آه و ناله امانم نمی‌دهد"
	},
	{
		"explanation": "اگر می خواهی به آرزو و مراد خود برسی باید صبر کنی و با مشکلات بسازی. به بازبینی اعمال و رفتار خود بپرداز تا نقاط ضعفت را بشناسی. مغرور و متکبر نباش و خود را انسانی کامل ندان. از کمک و مشورت انسان های خیرخواه بهره گیری کن تا به مقصود خود برسی.",
		"poem": "سحرگه ره روی در سرزمينی\tهمی‌گفت اين معما با قرينی\nکه ای صوفی شراب آن گه شود صاف\tکه در شيشه برآرد اربعينی\nخدا زان خرقه بيزار است صد بار\tکه صد بت باشدش در آستينی\nمروت گر چه نامی بی‌نشان است\tنيازی عرضه کن بر نازنينی\nثوابت باشد ای دارای خرمن\tاگر رحمی کنی بر خوشه چينی\nنمی‌بينم نشاط عيش در کس\tنه درمان دلی نه درد دينی\nدرون‌ها تيره شد باشد که از غيب\tچراغی برکند خلوت نشينی\nگر انگشت سليمانی نباشد\tچه خاصيت دهد نقش نگينی\nاگر چه رسم خوبان تندخوييست\tچه باشد گر بسازد با غمينی\nره ميخانه بنما تا بپرسم\tمال خويش را از پيش بينی\nنه حافظ را حضور درس خلوت\tنه دانشمند را علم اليقينی"
	},
	{
		"explanation": "از کسی که مورد اعتماد تو بود ضربه خورده ای. آرزوهای بلندی که در سر داری تو را دچار دردسر خواهد کرد. قناعت کن و دوستان واقعی خود را بشناس. از ریاکاران و افراد ظاهرالصلاح دوری کن.",
		"poem": "سحر بلبل حکايت با صبا کرد\tکه عشق روی گل با ما چه‌ها کرد\nاز آن رنگ رخم خون در دل افتاد\tو از آن گلشن به خارم مبتلا کرد\nغلام همت آن نازنينم\tکه کار خير بی روی و ريا کرد\nمن از بيگانگان ديگر ننالم\tکه با من هر چه کرد آن آشنا کرد\nگر از سلطان طمع کردم خطا بود\tور از دلبر وفا جستم جفا کرد\nخوشش باد آن نسيم صبحگاهی\tکه درد شب نشينان را دوا کرد\nنقاب گل کشيد و زلف سنبل\tگره بند قبای غنچه وا کرد\nبه هر سو بلبل عاشق در افغان\tتنعم از ميان باد صبا کرد\nبشارت بر به کوی می فروشان\tکه حافظ توبه از زهد ريا کرد\nوفا از خواجگان شهر با من\tکمال دولت و دين بوالوفا کرد"
	},
	{
		"explanation": "بهتر است اول در کارها دقت کنی و با عجله تصمیم نگیری. با دوستان با تجربه مراوده و رفت و آمد کن تا تجربه ی بیشتری کسب کنی. اگر ایمان داشته باشی از هیچ مشکلی در هراس نخواهی بود. خدا را در نظر بگیر و به او توکل کن. نا امیدی و یأس را از خود دور کن. در وجود خود نگاه کن و کاستی ها و ضعف های خود را بشناس و آن ها را برطرف کن.",
		"poem": "ای بی‌خبر بکوش که صاحب خبر شوی\tتا راهرو نباشی کی راهبر شوی\nدر مکتب حقايق پيش اديب عشق\tهان ای پسر بکوش که روزی پدر شوی\nدست از مس وجود چو مردان ره بشوی\tتا کيميای عشق بيابی و زر شوی\nخواب و خورت ز مرتبه خويش دور کرد\tآن گه رسی به خويش که بی خواب و خور شوی\nگر نور عشق حق به دل و جانت اوفتد\tبالله کز آفتاب فلک خوبتر شوی\nيک دم غريق بحر خدا شو گمان مبر\tکز آب هفت بحر به يک موی تر شوی\nاز پای تا سرت همه نور خدا شود\tدر راه ذوالجلال چو بی پا و سر شوی\nوجه خدا اگر شودت منظر نظر\tزين پس شکی نماند که صاحب نظر شوی\nبنياد هستی تو چو زير و زبر شود\tدر دل مدار هيچ که زير و زبر شوی\nگر در سرت هوای وصال است حافظا\tبايد که خاک درگه اهل هنر شوی"
	},
	{
		"explanation": "دوستی نسبت به تو بی مهر شده است. سعی کن ریشه ی اختلاف را بشناسی و چشم او را با حقیقت آشنا سازی. کمی از غرور خود کم کن تا بهتر بتوانی چاره اندیشی کنی. در راه عشق صابر و پر حوصله باش و به هرچه پیش آید راضی باش.",
		"poem": "پيش از اينت بيش از اين انديشه عشاق بود\tمهرورزی تو با ما شهره آفاق بود\nياد باد آن صحبت شب‌ها که با نوشين لبان\tبحث سر عشق و ذکر حلقه عشاق بود\nپيش از اين کاين سقف سبز و طاق مينا برکشند\tمنظر چشم مرا ابروی جانان طاق بود\nاز دم صبح ازل تا آخر شام ابد\tدوستی و مهر بر يک عهد و يک ميثاق بود\nسايه معشوق اگر افتاد بر عاشق چه شد\tما به او محتاج بوديم او به ما مشتاق بود\nحسن مه رويان مجلس گر چه دل می‌برد و دين\tبحث ما در لطف طبع و خوبی اخلاق بود\nبر در شاهم گدايی نکته‌ای در کار کرد\tگفت بر هر خوان که بنشستم خدا رزاق بود\nرشته تسبيح اگر بگسست معذورم بدار\tدستم اندر دامن ساقی سيمين ساق بود\nدر شب قدر ار صبوحی کرده‌ام عيبم مکن\tسرخوش آمد يار و جامی بر کنار طاق بود\nشعر حافظ در زمان آدم اندر باغ خلد\tدفتر نسرين و گل را زينت اوراق بود"
	},
	{
		"explanation": "به هدف و مقصود خود ایمان داشته باش و دست از سعی و تلاش بر ندار. خودخواه و خودپسند نباش تا بتوانی به نتایج بهتری برسی. به توانایی های خود اعتقاد داشته باش و از بروز مشکلات و ناملایمات نترس. ",
		"poem": "ای دل مباش يک دم خالی ز عشق و مستی\tوان گه برو که رستی از نيستی و هستی\nگر جان به تن ببينی مشغول کار او شو\tهر قبله‌ای که بينی بهتر ز خودپرستی\nبا ضعف و ناتوانی همچون نسيم خوش باش\tبيماری اندر اين ره بهتر ز تندرستی\nدر مذهب طريقت خامی نشان کفر است\tآری طريق دولت چالاکی است و چستی\nتا فضل و عقل بينی بی‌معرفت نشينی\tيک نکته‌ات بگويم خود را مبين که رستی\nدر آستان جانان از آسمان مينديش\tکز اوج سربلندی افتی به خاک پستی\nخار ار چه جان بکاهد گل عذر آن بخواهد\tسهل است تلخی می در جنب ذوق مستی\nصوفی پياله پيما حافظ قرابه پرهيز\tای کوته آستينان تا کی درازدستی"
	},
	{
		"explanation": "تا رسیدن به هدف راه درازی در پیش داری. انتظاری که از کمک دیگران داشتی برآورده نشده. بهتر است به همت و اراده خود تکیه کنی و راه چاره را پیدا کنی. مطمئن باش که به مقصود خود خواهی رسید.",
		"poem": "دلبر برفت و دلشدگان را خبر نکرد\tياد حريف شهر و رفيق سفر نکرد\nيا بخت من طريق مروت فروگذاشت\tيا او به شاهراه طريقت گذر نکرد\nگفتم مگر به گريه دلش مهربان کنم\tچون سخت بود در دل سنگش اثر نکرد\nشوخی مکن که مرغ دل بی‌قرار من\tسودای دام عاشقی از سر به درنکرد\nهر کس که ديد روی تو بوسيد چشم من\tکاری که کرد ديده من بی نظر نکرد\nمن ايستاده تا کنمش جان فدا چو شمع\tاو خود گذر به ما چو نسيم سحر نکرد"
	},
	{
		"explanation": "بخت و اقبال به تو روی خواهد آورد. غم و غصه و رنج ها به پایان خواهد رسید. در امر ازدواج موفق هستی. قدر دوستان و اطرافیانت را بدان. از لحظه های زندگی لذت ببر.",
		"poem": "دوش از جناب آصف پيک بشارت آمد\tکز حضرت سليمان عشرت اشارت آمد\nخاک وجود ما را از آب ديده گل کن\tويرانسرای دل را گاه عمارت آمد\nاين شرح بی‌نهايت کز زلف يار گفتند\tحرفيست از هزاران کاندر عبارت آمد\nعيبم بپوش زنهار ای خرقه می آلود\tکان پاک پاکدامن بهر زيارت آمد\nامروز جای هر کس پيدا شود ز خوبان\tکان ماه مجلس افروز اندر صدارت آمد\nبر تخت جم که تاجش معراج آسمان است\tهمت نگر که موری با آن حقارت آمد\nاز چشم شوخش ای دل ايمان خود نگه دار\tکان جادوی کمانکش بر عزم غارت آمد\nآلوده‌ای تو حافظ فيضی ز شاه درخواه\tکان عنصر سماحت بهر طهارت آمد\nدرياست مجلس او درياب وقت و در ياب\tهان ای زيان رسيده وقت تجارت آمد"
	},
	{
		"explanation": "تا زمانی که اراده ی خود را محکم نکنی به مقصود نخواهی رسید. امید به خداوند تو را یاری خواهد کرد. شک و تردید را از دل خود بیرون کن. هرچه پیش آید خیر تو در آن است.",
		"poem": "مرا به رندی و عشق آن فضول عيب کند\tکه اعتراض بر اسرار علم غيب کند\nکمال سر محبت ببين نه نقص گناه\tکه هر که بی‌هنر افتد نظر به عيب کند\nز عطر حور بهشت آن نفس برآيد بوی\tکه خاک ميکده ما عبير جيب کند\nچنان زند ره اسلام غمزه ساقی\tکه اجتناب ز صهبا مگر صهيب کند\nکليد گنج سعادت قبول اهل دل است\tمباد آن که در اين نکته شک و ريب کند\nشبان وادی ايمن گهی رسد به مراد\tکه چند سال به جان خدمت شعيب کند\nز ديده خون بچکاند فسانه حافظ\tچو ياد وقت زمان شباب و شيب کند"
	},
	{
		"explanation": "هنوز تکلیف را با خود روشن نساخته ای و نمی دانی که چه راهی در پیش بگیری. منتظری که دیگران برای تو تصمیم بگیرند. بهتر است که درباره ی خود و اهداف خود تجدید نظر کنی تا بهتر بتوانی تصمیم بگیری. اراده ی خود را محکم کن.",
		"poem": "بارها گفته‌ام و بار دگر می‌گويم\tکه من دلشده اين ره نه به خود می‌پويم\nدر پس آينه طوطی صفتم داشته‌اند\tآن چه استاد ازل گفت بگو می‌گويم\nمن اگر خارم و گر گل چمن آرايی هست\tکه از آن دست که او می‌کشدم می‌رويم\nدوستان عيب من بی‌دل حيران مکنيد\tگوهری دارم و صاحب نظری می‌جويم\nگر چه با دلق ملمع می گلگون عيب است\tمکنم عيب کز او رنگ ريا می‌شويم\nخنده و گريه عشاق ز جايی دگر است\tمی‌سرايم به شب و وقت سحر می‌مويم\nحافظم گفت که خاک در ميخانه مبوی\tگو مکن عيب که من مشک ختن می‌بويم"
	},
	{
		"explanation": "زندگی را سهل و آسان نگیر و مشکلات و سختی های آن را فراموش نکن. عاشق کسی هستی که با غرور و تکبر تو را می آزارد. خودپسندان را به دوستی انتخاب نکن تا حقیر و کوچک نشوی.",
		"poem": "بتی دارم که گرد گل ز سنبل سايه بان دارد\tبهار عارضش خطی به خون ارغوان دارد\nغبار خط بپوشانيد خورشيد رخش يا رب\tبقای جاودانش ده که حسن جاودان دارد\nچو عاشق می‌شدم گفتم که بردم گوهر مقصود\tندانستم که اين دريا چه موج خون فشان دارد\nز چشمت جان نشايد برد کز هر سو که می‌بينم\tکمين از گوشه‌ای کرده‌ست و تير اندر کمان دارد\nچو دام طره افشاند ز گرد خاطر عشاق\tبه غماز صبا گويد که راز ما نهان دارد\nبيفشان جرعه‌ای بر خاک و حال اهل دل بشنو\tکه از جمشيد و کيخسرو فراوان داستان دارد\nچو در رويت بخندد گل مشو در دامش ای بلبل\tکه بر گل اعتمادی نيست گر حسن جهان دارد\nخدا را داد من بستان از او ای شحنه مجلس\tکه می با ديگری خورده‌ست و با من سر گران دارد\nبه فتراک ار همی‌بندی خدا را زود صيدم کن\tکه آفت‌هاست در تاخير و طالب را زيان دارد\nز سروقد دلجويت مکن محروم چشمم را\tبدين سرچشمه‌اش بنشان که خوش آبی روان دارد\nز خوف هجرم ايمن کن اگر اميد آن داری\tکه از چشم بدانديشان خدايت در امان دارد\nچه عذر بخت خود گويم که آن عيار شهرآشوب\tبه تلخی کشت حافظ را و شکر در دهان دارد"
	},
	{
		"explanation": "زندگی فراز و نشیب بسیار دارد. بهتر است که قدر لحظات با ارزش عمر را بدانی و از آن به خوبی استفاده کنی. به قدرت و جلال خود، مغرور نباش. با دوستان و خانواده ی خود مهربان باش و غرور و خودپسندی را رها کن. دوران ناکامی هم مانند دوران خوش زندگی نا پایدار و فانی است. به خداوند ایمان داشته باش.",
		"poem": "ساقی بيا که شد قدح لاله پر ز می\tطامات تا به چند و خرافات تا به کی\nبگذر ز کبر و ناز که ديده‌ست روزگار\tچين قبای قيصر و طرف کلاه کی\nهشيار شو که مرغ چمن مست گشت هان\tبيدار شو که خواب عدم در پی است هی\nخوش نازکانه می‌چمی ای شاخ نوبهار\tکشفتگی مبادت از آشوب باد دی\nبر مهر چرخ و شيوه او اعتماد نيست\tای وای بر کسی که شد ايمن ز مکر وی\nفردا شراب کوثر و حور از برای ماست\tو امروز نيز ساقی مه روی و جام می\nباد صبا ز عهد صبی ياد می‌دهد\tجان دارويی که غم ببرد درده ای صبی\nحشمت مبين و سلطنت گل که بسپرد\tفراش باد هر ورقش را به زير پی\nدرده به ياد حاتم طی جام يک منی\tتا نامه سياه بخيلان کنيم طی\nزان می که داد حسن و لطافت به ارغوان\tبيرون فکند لطف مزاج از رخش به خوی\nمسند به باغ بر که به خدمت چو بندگان\tاستاده است سرو و کمر بسته است نی\nحافظ حديث سحرفريب خوشت رسيد\tتا حد مصر و چين و به اطراف روم و ری"
	},
	{
		"explanation": "زندگی بر وفق مراد و آرزویت می چرخد. خبر های خوشی را خواهی شنید که زندگی تو را دگرگون می کند. از طعنه ی دشمن بیمی به دل راه نده.",
		"poem": "آن پيک نامور که رسيد از ديار دوست\tآورد حرز جان ز خط مشکبار دوست\nخوش می‌دهد نشان جلال و جمال يار\tخوش می‌کند حکايت عز و وقار دوست\nدل دادمش به مژده و خجلت همی‌برم\tزين نقد قلب خويش که کردم نثار دوست\nشکر خدا که از مدد بخت کارساز\tبر حسب آرزوست همه کار و بار دوست\nسير سپهر و دور قمر را چه اختيار\tدر گردشند بر حسب اختيار دوست\nگر باد فتنه هر دو جهان را به هم زند\tما و چراغ چشم و ره انتظار دوست\nکحل الجواهری به من آر ای نسيم صبح\tزان خاک نيکبخت که شد رهگذار دوست\nماييم و آستانه عشق و سر نياز\tتا خواب خوش که را برد اندر کنار دوست\nدشمن به قصد حافظ اگر دم زند چه باک\tمنت خدای را که نيم شرمسار دوست"
	},
	{
		"explanation": "به زودی بخت و اقبال به کام تو خواهد شد. صداقت و ایمان تو نتیجه خواهد داد و به آرزوهای خود می رسی. به خاطر مسائل جزئی عزت نفس و وقار خود را از دست نده.",
		"poem": "بهار و گل طرب انگيز گشت و توبه شکن\tبه شادی رخ گل بيخ غم ز دل برکن\nرسيد باد صبا غنچه در هواداری\tز خود برون شد و بر خود دريد پيراهن\nطريق صدق بياموز از آب صافی دل\tبه راستی طلب آزادگی ز سرو چمن\nز دستبرد صبا گرد گل کلاله نگر\tشکنج گيسوی سنبل ببين به روی سمن\nعروس غنچه رسيد از حرم به طالع سعد\tبه عينه دل و دين می‌برد به وجه حسن\nصفير بلبل شوريده و نفير هزار\tبرای وصل گل آمد برون ز بيت حزن\nحديث صحبت خوبان و جام باده بگو\tبه قول حافظ و فتوی پير صاحب فن"
	},
	{
		"explanation": "به زودی شاهد مقصود را در بر خواهی گرفت و به مراد خود خواهی رسید. در امر ازدواج بسیار موفق خواهی شد. یار و همسر مناسب و دلخواهی خواهی گرفت. کاری را که در پیش گرفته ای رها نکن و به سرانجام برسان.",
		"poem": "ساقی بيا که يار ز رخ پرده برگرفت\tکار چراغ خلوتيان باز درگرفت\nآن شمع سرگرفته دگر چهره برفروخت\tوين پير سالخورده جوانی ز سر گرفت\nآن عشوه داد عشق که مفتی ز ره برفت\tوان لطف کرد دوست که دشمن حذر گرفت\nزنهار از آن عبارت شيرين دلفريب\tگويی که پسته تو سخن در شکر گرفت\nبار غمی که خاطر ما خسته کرده بود\tعيسی دمی خدا بفرستاد و برگرفت\nهر سروقد که بر مه و خور حسن می‌فروخت\tچون تو درآمدی پی کاری دگر گرفت\nزين قصه هفت گنبد افلاک پرصداست\tکوته نظر ببين که سخن مختصر گرفت\nحافظ تو اين سخن ز که آموختی که بخت\tتعويذ کرد شعر تو را و به زر گرفت"
	},
	{
		"explanation": "زندگی را سخت نگیر و قانع باش. دوست یکرنگ و صادق کم گیر می آید. به خود و لطف خدا اعتماد کن. شادی و سرور دنیا گذران است و دائمی نیست. از زندگی خود لذت ببر و با قناعت زندگی کن.",
		"poem": "در اين زمانه رفيقی که خالی از خلل است\tصراحی می ناب و سفينه غزل است\nجريده رو که گذرگاه عافيت تنگ است\tپياله گير که عمر عزيز بی‌بدل است\nنه من ز بی عملی در جهان ملولم و بس\tملالت علما هم ز علم بی عمل است\nبه چشم عقل در اين رهگذار پرآشوب\tجهان و کار جهان بی‌ثبات و بی‌محل است\nبگير طره مه چهره‌ای و قصه مخوان\tکه سعد و نحس ز تاثير زهره و زحل است\nدلم اميد فراوان به وصل روی تو داشت\tولی اجل به ره عمر رهزن امل است\nبه هيچ دور نخواهند يافت هشيارش\tچنين که حافظ ما مست باده ازل است"
	},
	{
		"explanation": "فکر دنیا و ظواهر و زیبایی آن را رها کن و خوش باش. غم و اندوه را دور بینداز و به آنچه داری قناعت کن. قناعت بزرگترین ثروت انسان است. اگر فعلاً دچار شکست و ناکامی شده ای ناراحت و ناامید نباش. روزگار فراز و نشیب بسیار دارد. پایان شب نا امیدی، صبح پیروزی است. فرصت ها را غنیمت بدان و از آن به نفع خود استفاده کن. ",
		"poem": "ز کوی يار می‌آيد نسيم باد نوروزی\tاز اين باد ار مدد خواهی چراغ دل برافروزی\nچو گل گر خرده‌ای داری خدا را صرف عشرت کن\tکه قارون را غلط‌ها داد سودای زراندوزی\nز جام گل دگر بلبل چنان مست می لعل است\tکه زد بر چرخ فيروزه صفير تخت فيروزی\nبه صحرا رو که از دامن غبار غم بيفشانی\tبه گلزار آی کز بلبل غزل گفتن بياموزی\nچو امکان خلود ای دل در اين فيروزه ايوان نيست\tمجال عيش فرصت دان به فيروزی و بهروزی\nطريق کام بخشی چيست ترک کام خود کردن\tکلاه سروری آن است کز اين ترک بردوزی\nسخن در پرده می‌گويم چو گل از غنچه بيرون آی\tکه بيش از پنج روزی نيست حکم مير نوروزی\nندانم نوحه قمری به طرف جويباران چيست\tمگر او نيز همچون من غمی دارد شبانروزی\nمی‌ای دارم چو جان صافی و صوفی می‌کند عيبش\tخدايا هيچ عاقل را مبادا بخت بد روزی\nجدا شد يار شيرينت کنون تنها نشين ای شمع\tکه حکم آسمان اين است اگر سازی و گر سوزی\nبه عجب علم نتوان شد ز اسباب طرب محروم\tبيا ساقی که جاهل را هنيتر می‌رسد روزی\nمی اندر مجلس آصف به نوروز جلالی نوش\tکه بخشد جرعه جامت جهان را ساز نوروزی\nنه حافظ می‌کند تنها دعای خواجه تورانشاه\tز مدح آصفی خواهد جهان عيدی و نوروزی\nجنابش پارسايان راست محراب دل و ديده\tجبينش صبح خيزان راست روز فتح و فيروزی"
	},
	{
		"explanation": "بخت و اقبال مساعد با تو همراه است. از طعنه ی دشمنان نترس و به کار خود ایمان داشته باش. غرور و تکبر را رها کن که تو را از رسیدن به مقصود باز می دارد.",
		"poem": "دوستان دختر رز توبه ز مستوری کرد\tشد سوی محتسب و کار به دستوری کرد\nآمد از پرده به مجلس عرقش پاک کنيد\tتا نگويند حريفان که چرا دوری کرد\nمژدگانی بده ای دل که دگر مطرب عشق\tراه مستانه زد و چاره مخموری کرد\nنه به هفت آب که رنگش به صد آتش نرود\tآن چه با خرقه زاهد می انگوری کرد\nغنچه گلبن وصلم ز نسيمش بشکفت\tمرغ خوشخوان طرب از برگ گل سوری کرد\nحافظ افتادگی از دست مده زان که حسود\tعرض و مال و دل و دين در سر مغروری کرد"
	},
	{
		"explanation": "اگر می خواهی به هدفت برسی ثابت قدم و استوار باش. کسی می تواند به مقصود برسد که به آن ایمان داشته باشد. از ریا و دروغ بپرهیز و صداقت و راستگویی را پیشه کن تا اعتماد دیگران را جلب کنی.",
		"poem": "کسی که حسن و خط دوست در نظر دارد\tمحقق است که او حاصل بصر دارد\nچو خامه در ره فرمان او سر طاعت\tنهاده‌ايم مگر او به تيغ بردارد\nکسی به وصل تو چون شمع يافت پروانه\tکه زير تيغ تو هر دم سری دگر دارد\nبه پای بوس تو دست کسی رسيد که او\tچو آستانه بدين در هميشه سر دارد\nز زهد خشک ملولم کجاست باده ناب\tکه بوی باده مدامم دماغ تر دارد\nز باده هيچت اگر نيست اين نه بس که تو را\tدمی ز وسوسه عقل بی‌خبر دارد\nکسی که از ره تقوا قدم برون ننهاد\tبه عزم ميکده اکنون ره سفر دارد\nدل شکسته حافظ به خاک خواهد برد\tچو لاله داغ هوايی که بر جگر دارد"
	},
	{
		"explanation": "در راه رسیدن به مقصود باید اراده ای محکم و راسخ داشته باشی. با دست روی دست گذاشتن و سهل انگاری، کاری از پیش نخواهی برد. از شکست ها تجربه بیندوز و امیدوار باش.",
		"poem": "دست از طلب ندارم تا کام من برآيد\tيا تن رسد به جانان يا جان ز تن برآيد\nبگشای تربتم را بعد از وفات و بنگر\tکز آتش درونم دود از کفن برآيد\nبنمای رخ که خلقی واله شوند و حيران\tبگشای لب که فرياد از مرد و زن برآيد\nجان بر لب است و حسرت در دل که از لبانش\tنگرفته هيچ کامی جان از بدن برآيد\nاز حسرت دهانش آمد به تنگ جانم\tخود کام تنگدستان کی زان دهن برآيد\nگويند ذکر خيرش در خيل عشقبازان\tهر جا که نام حافظ در انجمن برآيد"
	},
	{
		"explanation": "زمانی به هدف و مقصود خود می رسی که صداقت و ایمان داشته باشی. اگر امروز روزگار بر وفق مراد نیست، نا امید و مأیوس نباش. آنچه که خیر است برای تو پیش می آید. حوادث و غم های زندگی، همیشگی و ماندنی نیستند و زودگذرند.",
		"poem": "اگر به کوی تو باشد مرا مجال وصول\tرسد به دولت وصل تو کار من به اصول\nقرار برده ز من آن دو نرگس رعنا\tفراغ برده ز من آن دو جادوی مکحول\nچو بر در تو من بی‌نوای بی زر و زور\tبه هيچ باب ندارم ره خروج و دخول\nکجا روم چه کنم چاره از کجا جويم\tکه گشته‌ام ز غم و جور روزگار ملول\nمن شکسته بدحال زندگی يابم\tدر آن زمان که به تيغ غمت شوم مقتول\nخرابتر ز دل من غم تو جای نيافت\tکه ساخت در دل تنگم قرارگاه نزول\nدل از جواهر مهرت چو صيقلی دارد\tبود ز زنگ حوادث هر آينه مصقول\nچه جرم کرده‌ام ای جان و دل به حضرت تو\tکه طاعت من بی‌دل نمی‌شود مقبول\nبه درد عشق بساز و خموش کن حافظ\tرموز عشق مکن فاش پيش اهل عقول"
	},
	{
		"explanation": "بیهوده و از روی نادانی خود را گرفتار مشکلات نکن و به زندگی خود آسیب مرسان. آرزوهای دور و دراز را رها کن. به آنچه داری قانع باش. در زندگی خصوصی بسیار موفق هستی. قدر خانواده ی خود را بدان و لحظات شیرین زندگی را غنیمت بدان و خداوند را شاکر باش.",
		"poem": "مرا عهديست با جانان که تا جان در بدن دارم\tهواداران کويش را چو جان خويشتن دارم\nصفای خلوت خاطر از آن شمع چگل جويم\tفروغ چشم و نور دل از آن ماه ختن دارم\nبه کام و آرزوی دل چو دارم خلوتی حاصل\tچه فکر از خبث بدگويان ميان انجمن دارم\nمرا در خانه سروی هست کاندر سايه قدش\tفراغ از سرو بستانی و شمشاد چمن دارم\nگرم صد لشکر از خوبان به قصد دل کمين سازند\tبحمد الله و المنه بتی لشکرشکن دارم\nسزد کز خاتم لعلش زنم لاف سليمانی\tچو اسم اعظمم باشد چه باک از اهرمن دارم\nالا ای پير فرزانه مکن عيبم ز ميخانه\tکه من در ترک پيمانه دلی پيمان شکن دارم\nخدا را ای رقيب امشب زمانی ديده بر هم نه\tکه من با لعل خاموشش نهانی صد سخن دارم\nچو در گلزار اقبالش خرامانم بحمدالله\tنه ميل لاله و نسرين نه برگ نسترن دارم\nبه رندی شهره شد حافظ ميان همدمان ليکن\tچه غم دارم که در عالم قوام الدين حسن دارم"
	},
	{
		"explanation": "از هر راهی برای رسیدن به مقصد تلاش کن و از دوستان خوب خود یاری بخواه و به فکر دیگران هم باش و در صورت مقتضی به دوستان خود کمک کن.",
		"poem": "خيال روی تو چون بگذرد به گلشن چشم\tدل از پی نظر آيد به سوی روزن چشم\nسزای تکيه گهت منظری نمی‌بينم\tمنم ز عالم و اين گوشه معين چشم\nبيا که لعل و گهر در نثار مقدم تو\tز گنج خانه دل می‌کشم به روزن چشم\nسحر سرشک روانم سر خرابی داشت\tگرم نه خون جگر می‌گرفت دامن چشم\nنخست روز که ديدم رخ تو دل می‌گفت\tاگر رسد خللی خون من به گردن چشم\nبه بوی مژده وصل تو تا سحر شب دوش\tبه راه باد نهادم چراغ روشن چشم\nبه مردمی که دل دردمند حافظ را\tمزن به ناوک دلدوز مردم افکن چشم"
	},
	{
		"explanation": "تا فرصت باقی است از موقعیت ها استفاده کن تا به هدف و مقصود خود برسی. از اراده ی کافی برخوردار هستی پس نا امید نباش. به خدا توکل کن و با مشورت در کار ها، موفقیت خود را تضمین کن.",
		"poem": "مژده وصل تو کو کز سر جان برخيزم\tطاير قدسم و از دام جهان برخيزم\nبه ولای تو که گر بنده خويشم خوانی\tاز سر خواجگی کون و مکان برخيزم\nيا رب از ابر هدايت برسان بارانی\tپيشتر زان که چو گردی ز ميان برخيزم\nبر سر تربت من با می و مطرب بنشين\tتا به بويت ز لحد رقص کنان برخيزم\nخيز و بالا بنما ای بت شيرين حرکات\tکز سر جان و جهان دست فشان برخيزم\nگر چه پيرم تو شبی تنگ در آغوشم کش\tتا سحرگه ز کنار تو جوان برخيزم\nروز مرگم نفسی مهلت ديدار بده\tتا چو حافظ ز سر جان و جهان برخيزم"
	},
	{
		"explanation": "زندگی آرام و سعادتمندی داری، اما هنوز از آنچه که داری، می طلبی. برای خود بیهوده دردسر می تراشی. قدر زندگی و خانواده ی مهربان خود را بدان. با خیالات بیهوده و آرزوهای خام، زندگی خود را دچار ناملایمات نکن. قناعت بزرگترین گنجینه ی بشریت است. ",
		"poem": "ناگهان پرده برانداخته‌ای يعنی چه\tمست از خانه برون تاخته‌ای يعنی چه\nزلف در دست صبا گوش به فرمان رقيب\tاين چنين با همه درساخته‌ای يعنی چه\nشاه خوبانی و منظور گدايان شده‌ای\tقدر اين مرتبه نشناخته‌ای يعنی چه\nنه سر زلف خود اول تو به دستم دادی\tبازم از پای درانداخته‌ای يعنی چه\nسخنت رمز دهان گفت و کمر سر ميان\tو از ميان تيغ به ما آخته‌ای يعنی چه\nهر کس از مهره مهر تو به نقشی مشغول\tعاقبت با همه کج باخته‌ای يعنی چه\nحافظا در دل تنگت چو فرود آمد يار\tخانه از غير نپرداخته‌ای يعنی چه"
	},
	{
		"explanation": "از افراد متملق و چاپلوس دوری کن که به تو حسادت می ورزند. از ریا و تظاهر دوری کن و به خدا روی بیاور زیرا امنیت و آسایش در دوری از ریاکاران است.",
		"poem": "کنون که بر کف گل جام باده صاف است\tبه صد هزار زبان بلبلش در اوصاف است\nبخواه دفتر اشعار و راه صحرا گير\tچه وقت مدرسه و بحث کشف کشاف است\nفقيه مدرسه دی مست بود و فتوی داد\tکه می حرام ولی به ز مال اوقاف است\nبه درد و صاف تو را حکم نيست خوش درکش\tکه هر چه ساقی ما کرد عين الطاف است\nببر ز خلق و چو عنقا قياس کار بگير\tکه صيت گوشه نشينان ز قاف تا قاف است\nحديث مدعيان و خيال همکاران\tهمان حکايت زردوز و بورياباف است\nخموش حافظ و اين نکته‌های چون زر سرخ\tنگاه دار که قلاب شهر صراف است"
	},
	{
		"explanation": "آنچه را که از دست داده ای به زودی به دست خواهی آورد. دنیا دوباره به کام تو می گردد. در هر کاری اعتدال و میانه روی را رعایت کن. از افراط و تفریط بپرهیز.",
		"poem": "اگر آن طاير قدسی ز درم بازآيد\tعمر بگذشته به پيرانه سرم بازآيد\nدارم اميد بر اين اشک چو باران که دگر\tبرق دولت که برفت از نظرم بازآيد\nآن که تاج سر من خاک کف پايش بود\tاز خدا می‌طلبم تا به سرم بازآيد\nخواهم اندر عقبش رفت به ياران عزيز\tشخصم ار بازنيايد خبرم بازآيد\nگر نثار قدم يار گرامی نکنم\tگوهر جان به چه کار دگرم بازآيد\nکوس نودولتی از بام سعادت بزنم\tگر ببينم که مه نوسفرم بازآيد\nمانعش غلغل چنگ است و شکرخواب صبوح\tور نه گر بشنود آه سحرم بازآيد\nآرزومند رخ شاه چو ماهم حافظ\tهمتی تا به سلامت ز درم بازآيد"
	},
	{
		"explanation": "هدف و مقصدی که در پیش داری بسیار خوب است. از طعنه ی حسودان و دشمنان نترس. با جلب محبت دیگران می توانی از کمک آنها استفاده کنی. دوستان صادق خود را رها نکن.",
		"poem": "به حسن و خلق و وفا کس به يار ما نرسد\tتو را در اين سخن انکار کار ما نرسد\nاگر چه حسن فروشان به جلوه آمده‌اند\tکسی به حسن و ملاحت به يار ما نرسد\nبه حق صحبت ديرين که هيچ محرم راز\tبه يار يک جهت حق گزار ما نرسد\nهزار نقش برآيد ز کلک صنع و يکی\tبه دلپذيری نقش نگار ما نرسد\nهزار نقد به بازار کانات آرند\tيکی به سکه صاحب عيار ما نرسد\nدريغ قافله عمر کان چنان رفتند\tکه گردشان به هوای ديار ما نرسد\nدلا ز رنج حسودان مرنج و واثق باش\tکه بد به خاطر اميدوار ما نرسد\nچنان بزی که اگر خاک ره شوی کس را\tغبار خاطری از ره گذار ما نرسد\nبسوخت حافظ و ترسم که شرح قصه او\tبه سمع پادشه کامگار ما نرسد"
	},
	{
		"explanation": "اگر به آنچه داری قانع باشی، هرگز غمگین و ناراحت نخواهی شد. به خداوند توکل کن و به خاطر منافع زودگذر دنیا، خود را به زحمت مینداز. بدون رنج و زحمت به جایی نخواهی رسید بنابراین بر اساس توانایی و قدرت خود زندگی کن. با تنبلی و سهل انگاری، انسان به جایی نمی رسد. پس اول باید مستعد و آماده باشی و سپس شروع به کار کنی.",
		"poem": "بشنو اين نکته که خود را ز غم آزاده کنی\tخون خوری گر طلب روزی ننهاده کنی\nآخرالامر گل کوزه گران خواهی شد\tحاليا فکر سبو کن که پر از باده کنی\nگر از آن آدميانی که بهشتت هوس است\tعيش با آدمی ای چند پری زاده کنی\nتکيه بر جای بزرگان نتوان زد به گزاف\tمگر اسباب بزرگی همه آماده کنی\nاجرها باشدت ای خسرو شيرين دهنان\tگر نگاهی سوی فرهاد دل افتاده کنی\nخاطرت کی رقم فيض پذيرد هيهات\tمگر از نقش پراگنده ورق ساده کنی\nکار خود گر به کرم بازگذاری حافظ\tای بسا عيش که با بخت خداداده کنی\nای صبا بندگی خواجه جلال الدين کن\tکه جهان پرسمن و سوسن آزاده کنی"
	},
	{
		"explanation": "هرگز از انجام کاری که در پیش داری پشیمان نباش. سعادت و نیکبختی در انتظار تو است. از طعنه ی حسودان دوری کن و نسبت به آنها بی اعتنا باش.",
		"poem": "منم که گوشه ميخانه خانقاه من است\tدعای پير مغان ورد صبحگاه من است\nگرم ترانه چنگ صبوح نيست چه باک\tنوای من به سحر آه عذرخواه من است\nز پادشاه و گدا فارغم بحمدالله\tگدای خاک در دوست پادشاه من است\nغرض ز مسجد و ميخانه‌ام وصال شماست\tجز اين خيال ندارم خدا گواه من است\nمگر به تيغ اجل خيمه برکنم ور نی\tرميدن از در دولت نه رسم و راه من است\nاز آن زمان که بر اين آستان نهادم روی\tفراز مسند خورشيد تکيه گاه من است\nگناه اگر چه نبود اختيار ما حافظ\tتو در طريق ادب باش و گو گناه من است"
	},
	{
		"explanation": "از دوری عزیزی در رنج و عذابی. با کمی صبر و تحمل دوباره او را خواهی دید. به اطرافیان خود بیشتر توجه کن و گاهی به یاد آنان باش. هیچ غم و اندوهی نیست که عاقبت به شادی و سرور مبدل نشود.",
		"poem": "بی مهر رخت روز مرا نور نماندست\tوز عمر مرا جز شب ديجور نماندست\nهنگام وداع تو ز بس گريه که کردم\tدور از رخ تو چشم مرا نور نماندست\nمی‌رفت خيال تو ز چشم من و می‌گفت\tهيهات از اين گوشه که معمور نماندست\nوصل تو اجل را ز سرم دور همی‌داشت\tاز دولت هجر تو کنون دور نماندست\nنزديک شد آن دم که رقيب تو بگويد\tدور از رخت اين خسته رنجور نماندست\nصبر است مرا چاره هجران تو ليکن\tچون صبر توان کرد که مقدور نماندست\nدر هجر تو گر چشم مرا آب روان است\tگو خون جگر ريز که معذور نماندست\nحافظ ز غم از گريه نپرداخت به خنده\tماتم زده را داعيه سور نماندست"
	},
	{
		"explanation": "با امید به خدا کارهایت آسان و هموار می شود. بهتر است که ناامید نباشی. اراده ی خود را محکم کن. به امید کمک دیگران ننشین و فریب ریاکاران را نخور. عقل خود را به کار گیر.",
		"poem": "دلا بسوز که سوز تو کارها بکند\tنياز نيم شبی دفع صد بلا بکند\nعتاب يار پری چهره عاشقانه بکش\tکه يک کرشمه تلافی صد جفا بکند\nز ملک تا ملکوتش حجاب بردارند\tهر آن که خدمت جام جهان نما بکند\nطبيب عشق مسيحادم است و مشفق ليک\tچو درد در تو نبيند که را دوا بکند\nتو با خدای خود انداز کار و دل خوش دار\tکه رحم اگر نکند مدعی خدا بکند\nز بخت خفته ملولم بود که بيداری\tبه وقت فاتحه صبح يک دعا بکند\nبسوخت حافظ و بويی به زلف يار نبرد\tمگر دلالت اين دولتش صبا بکند"
	},
	{
		"explanation": "صبر و تحمل سختی ها، تو را به آرزویت خواهد رساند. به زودی به هدف خود خواهی رسید. فقط کمی صبر کن و به خداوند توکل کن و از دوستان مشفق و با تجربه کمک بگیر.",
		"poem": "چو آفتاب می از مشرق پياله برآيد\tز باغ عارض ساقی هزار لاله برآيد\nنسيم در سر گل بشکند کلاله سنبل\tچو از ميان چمن بوی آن کلاله برآيد\nحکايت شب هجران نه آن حکايت حاليست\tکه شمه‌ای ز بيانش به صد رساله برآيد\nز گرد خوان نگون فلک طمع نتوان داشت\tکه بی ملالت صد غصه يک نواله برآيد\nبه سعی خود نتوان برد پی به گوهر مقصود\tخيال باشد کاين کار بی حواله برآيد\nگرت چو نوح نبی صبر هست در غم طوفان\tبلا بگردد و کام هزارساله برآيد\nنسيم زلف تو چون بگذرد به تربت حافظ\tز خاک کالبدش صد هزار لاله برآيد"
	},
	{
		"explanation": "ایمان و اعتقاد خود را نسبت به کاری که در پیش داری از دست نده و بر سعی و تلاش خود بیفزای تا به نتیجه ی دلخواه و مطلوب خود برسی. ریا را از وجود خود دور کن. آینده ی خوب و موفقیت آمیزی در پیش رو داری.",
		"poem": "ز در درآ و شبستان ما منور کن\tهوای مجلس روحانيان معطر کن\nاگر فقيه نصيحت کند که عشق مباز\tپياله‌ای بدهش گو دماغ را تر کن\nبه چشم و ابروی جانان سپرده‌ام دل و جان\tبيا بيا و تماشای طاق و منظر کن\nستاره شب هجران نمی‌فشاند نور\tبه بام قصر برآ و چراغ مه برکن\nبگو به خازن جنت که خاک اين مجلس\tبه تحفه بر سوی فردوس و عود مجمر کن\nاز اين مزوجه و خرقه نيک در تنگم\tبه يک کرشمه صوفی وشم قلندر کن\nچو شاهدان چمن زيردست حسن تواند\tکرشمه بر سمن و جلوه بر صنوبر کن\nفضول نفس حکايت بسی کند ساقی\tتو کار خود مده از دست و می به ساغر کن\nحجاب ديده ادراک شد شعاع جمال\tبيا و خرگه خورشيد را منور کن\nطمع به قند وصال تو حد ما نبود\tحوالتم به لب لعل همچو شکر کن\nلب پياله ببوس آنگهی به مستان ده\tبدين دقيقه دماغ معاشران تر کن\nپس از ملازمت عيش و عشق مه رويان\tز کارها که کنی شعر حافظ از بر کن"
	},
	{
		"explanation": "هر کسی نمی تواند حاجت تو را براورده کند. فقط خداوند است که همه ی نیازمندان به او روی می آورند. عقل و ایمان تو را در رسیدن به مقصد کمک خواهند کرد.",
		"poem": "صوفی از پرتو می راز نهانی دانست\tگوهر هر کس از اين لعل توانی دانست\nقدر مجموعه گل مرغ سحر داند و بس\tکه نه هر کو ورقی خواند معانی دانست\nعرضه کردم دو جهان بر دل کارافتاده\tبجز از عشق تو باقی همه فانی دانست\nآن شد اکنون که ز ابنای عوام انديشم\tمحتسب نيز در اين عيش نهانی دانست\nدلبر آسايش ما مصلحت وقت نديد\tور نه از جانب ما دل نگرانی دانست\nسنگ و گل را کند از يمن نظر لعل و عقيق\tهر که قدر نفس باد يمانی دانست\nای که از دفتر عقل آيت عشق آموزی\tترسم اين نکته به تحقيق ندانی دانست\nمی بياور که ننازد به گل باغ جهان\tهر که غارتگری باد خزانی دانست\nحافظ اين گوهر منظوم که از طبع انگيخت\tز اثر تربيت آصف ثانی دانست"
	},
	{
		"explanation": "در جستجوی چیزی هستی که مانعی برای دستیابی آن وجود دارد. از دوری دوستی رنج می بری. بهتر است که صبر کنی و دست از طلب و کوشش بر نداری. راه های دیگر را آزمایش کن. با آدم های با تجربه و دانا مشورت کن. کمی به تفکر و تعمق بپرداز تا کمبود های خود را بشناسی و در رفع آن بکوشی.",
		"poem": "از خون دل نوشتم نزديک دوست نامه\tانی رايت دهرا من هجرک القيامه\nدارم من از فراقش در ديده صد علامت\tليست دموع عينی هذا لنا العلامه\nهر چند کزمودم از وی نبود سودم\tمن جرب المجرب حلت به الندامه\nپرسيدم از طبيبی احوال دوست گفتا\tفی بعدها عذاب فی قربها السلامه\nگفتم ملامت آيد گر گرد دوست گردم\tو الله ما راينا حبا بلا ملامه\nحافظ چو طالب آمد جامی به جان شيرين\tحتی يذوق منه کاسا من الکرامه"
	},
	{
		"explanation": "بخت و اقبال مساعد همراه تو است. به زودی به کام و آرزوی خود می رسی. با کمی تلاش می توانی آرزوهای خود را تحقق بخشی. در روزگار خوشی و سرور، خودبین و خودپسند نباش و به دیگران نیز بیندیش. خداوند را شاکر و سپاسگزار باش و قدر نعمت های او را بدان.",
		"poem": "گفتند خلايق که تويی يوسف ثانی\tچون نيک بديدم به حقيقت به از آنی\nشيرينتر از آنی به شکرخنده که گويم\tای خسرو خوبان که تو شيرين زمانی\nتشبيه دهانت نتوان کرد به غنچه\tهرگز نبود غنچه بدين تنگ دهانی\nصد بار بگفتی که دهم زان دهنت کام\tچون سوسن آزاده چرا جمله زبانی\nگويی بدهم کامت و جانت بستانم\tترسم ندهی کامم و جانم بستانی\nچشم تو خدنگ از سپر جان گذراند\tبيمار که ديده‌ست بدين سخت کمانی\nچون اشک بيندازيش از ديده مردم\tآن را که دمی از نظر خويش برانی"
	},
	{
		"explanation": "به زودی به هدف خود می رسی و شاهد پیروزی و موفقیت را در بر می گیری. همه ی نقشه های دشمنان نقش بر آب می شوند. همه ی اینها را از لطف و کرم خداوند و نتیجه ی سعی و تلاش خود بدان و از خداوند سپاسگزار باش.",
		"poem": "بيا که رايت منصور پادشاه رسيد\tنويد فتح و بشارت به مهر و ماه رسيد\nجمال بخت ز روی ظفر نقاب انداخت\tکمال عدل به فرياد دادخواه رسيد\nسپهر دور خوش اکنون کند که ماه آمد\tجهان به کام دل اکنون رسد که شاه رسيد\nز قاطعان طريق اين زمان شوند ايمن\tقوافل دل و دانش که مرد راه رسيد\nعزيز مصر به رغم برادران غيور\tز قعر چاه برآمد به اوج ماه رسيد\nکجاست صوفی دجال فعل ملحدشکل\tبگو بسوز که مهدی دين پناه رسيد\nصبا بگو که چه‌ها بر سرم در اين غم عشق\tز آتش دل سوزان و دود آه رسيد\nز شوق روی تو شاها بدين اسير فراق\tهمان رسيد کز آتش به برگ کاه رسيد\nمرو به خواب که حافظ به بارگاه قبول\tز ورد نيم شب و درس صبحگاه رسيد"
	},
	{
		"explanation": "بخت و اقبال و سعادت همراه تو است. به زودی به کام و آرزوی خود می رسی. در هنگام توانایی و سعادت به نیازمندان خدمت کن تا به این وسیله از نعمت های خداوند سپاسگزار باشی. غرور و خودپسندی را از خود دور کن.",
		"poem": "ای در رخ تو پيدا انوار پادشاهی\tدر فکرت تو پنهان صد حکمت الهی\nکلک تو بارک الله بر ملک و دين گشاده\tصد چشمه آب حيوان از قطره سياهی\nبر اهرمن نتابد انوار اسم اعظم\tملک آن توست و خاتم فرمای هر چه خواهی\nدر حکمت سليمان هر کس که شک نمايد\tبر عقل و دانش او خندند مرغ و ماهی\nباز ار چه گاه گاهی بر سر نهد کلاهی\tمرغان قاف دانند آيين پادشاهی\nتيغی که آسمانش از فيض خود دهد آب\tتنها جهان بگيرد بی منت سپاهی\nکلک تو خوش نويسد در شان يار و اغيار\tتعويذ جان فزايی افسون عمر کاهی\nای عنصر تو مخلوق از کيميای عزت\tو ای دولت تو ايمن از وصمت تباهی\nساقی بيار آبی از چشمه خرابات\tتا خرقه‌ها بشوييم از عجب خانقاهی\nعمريست پادشاها کز می تهيست جامم\tاينک ز بنده دعوی و از محتسب گواهی\nگر پرتوی ز تيغت بر کان و معدن افتد\tياقوت سرخ رو را بخشند رنگ کاهی\nدانم دلت ببخشد بر عجز شب نشينان\tگر حال بنده پرسی از باد صبحگاهی\nجايی که برق عصيان بر آدم صفی زد\tما را چگونه زيبد دعوی بی‌گناهی\nحافظ چو پادشاهت گه گاه می‌برد نام\tرنجش ز بخت منما بازآ به عذرخواهی"
	},
	{
		"explanation": "گرفتار غم و اندوهی و از آن به سادگی رها نخواهی شد. امیدوار باش. سعی و کوشش کن. سهل انگاری را رها کن. این گره به دست خودت باز می شود.",
		"poem": "خيال روی تو در هر طريق همره ماست\tنسيم موی تو پيوند جان آگه ماست\nبه رغم مدعيانی که منع عشق کنند\tجمال چهره تو حجت موجه ماست\nببين که سيب زنخدان تو چه می‌گويد\tهزار يوسف مصری فتاده در چه ماست\nاگر به زلف دراز تو دست ما نرسد\tگناه بخت پريشان و دست کوته ماست\nبه حاجب در خلوت سرای خاص بگو\tفلان ز گوشه نشينان خاک درگه ماست\nبه صورت از نظر ما اگر چه محجوب است\tهميشه در نظر خاطر مرفه ماست\nاگر به سالی حافظ دری زند بگشای\tکه سال‌هاست که مشتاق روی چون مه ماست"
	},
	{
		"explanation": "رنج و زحمت زندگی، به یاری و کمک دیگران برطرف می شود. خود را تنها و بی یاور احساس می کنی. بهتر است با دقت و هوشیاری جوانب کارها را بسنجی تا رمز موفقیت را پیدا کنی. با سعی و اراده می توانی به هدف برسی.",
		"poem": "فاتحه‌ای چو آمدی بر سر خسته‌ای بخوان\tلب بگشا که می‌دهد لعل لبت به مرده جان\nآن که به پرسش آمد و فاتحه خواند و می‌رود\tگو نفسی که روح را می‌کنم از پی اش روان\nای که طبيب خسته‌ای روی زبان من ببين\tکاين دم و دود سينه‌ام بار دل است بر زبان\nگر چه تب استخوان من کرد ز مهر گرم و رفت\tهمچو تبم نمی‌رود آتش مهر از استخوان\nحال دلم ز خال تو هست در آتشش وطن\tچشمم از آن دو چشم تو خسته شده‌ست و ناتوان\nبازنشان حرارتم ز آب دو ديده و ببين\tنبض مرا که می‌دهد هيچ ز زندگی نشان\nآن که مدام شيشه‌ام از پی عيش داده است\tشيشه‌ام از چه می‌برد پيش طبيب هر زمان\nحافظ از آب زندگی شعر تو داد شربتم\tترک طبيب کن بيا نسخه شربتم بخوان"
	},
	{
		"explanation": "اگر از نیروی اراده و پشتکار خود کمک بگیری، قطعاً موفق خواهی شد. در راه عشق و محبت، صداقت بیشتری داشته باش و شک و دودلی را از خود دور کن. کمرویی و شرم بیش از اندازه، تو را از رسیدن به مقصود دور می کند.",
		"poem": "عاشق روی جوانی خوش نوخاسته‌ام\tو از خدا دولت اين غم به دعا خواسته‌ام\nعاشق و رند و نظربازم و می‌گويم فاش\tتا بدانی که به چندين هنر آراسته‌ام\nشرمم از خرقه آلوده خود می‌آيد\tکه بر او وصله به صد شعبده پيراسته‌ام\nخوش بسوز از غمش ای شمع که اينک من نيز\tهم بدين کار کمربسته و برخاسته‌ام\nبا چنين حيرتم از دست بشد صرفه کار\tدر غم افزوده‌ام آنچ از دل و جان کاسته‌ام\nهمچو حافظ به خرابات روم جامه قبا\tبو که در بر کشد آن دلبر نوخاسته‌ام"
	},
	{
		"explanation": "وفا و محبت را سرلوحه ی اعمال خود قرار داده ای. هم صحبتی با خردمندان و پیران دانا را رها نکن تا به تو گزندی نرسد. از تجربیات آنان استفاده کن تا به سعادت برسی. به فکر جمع کردن مال و ثروت نباش. عشق و محبت بالاترین سرمایه ی زندگی است. ",
		"poem": "به مژگان سيه کردی هزاران رخنه در دينم\tبيا کز چشم بيمارت هزاران درد برچينم\nالا ای همنشين دل که يارانت برفت از ياد\tمرا روزی مباد آن دم که بی ياد تو بنشينم\nجهان پير است و بی‌بنياد از اين فرهادکش فرياد\tکه کرد افسون و نيرنگش ملول از جان شيرينم\nز تاب آتش دوری شدم غرق عرق چون گل\tبيار ای باد شبگيری نسيمی زان عرق چينم\nجهان فانی و باقی فدای شاهد و ساقی\tکه سلطانی عالم را طفيل عشق می‌بينم\nاگر بر جای من غيری گزيند دوست حاکم اوست\tحرامم باد اگر من جان به جای دوست بگزينم\nصباح الخير زد بلبل کجايی ساقيا برخيز\tکه غوغا می‌کند در سر خيال خواب دوشينم\nشب رحلت هم از بستر روم در قصر حورالعين\tاگر در وقت جان دادن تو باشی شمع بالينم\nحديث آرزومندی که در اين نامه ثبت افتاد\tهمانا بی‌غلط باشد که حافظ داد تلقينم"
	},
	{
		"explanation": "تردید و دودلی را کنار بگذار و با اراده ای محکم شروع به کار کن. با کسی که تجربه دارد مشورت کن تا آنکه ناگهان دچار دردسر و شکست نشوی. از مشکلات راه نترس. هیچ کاری به آسانی به دست نمی آید و به نتیجه نمی رسد. خدا را فراموش نکن و به او توکل کن تا با آرامش روحی به کار خود ادامه بدهی.",
		"poem": "ز دلبرم که رساند نوازش قلمی\tکجاست پيک صبا گر همی‌کند کرمی\nقياس کردم و تدبير عقل در ره عشق\tچو شبنمی است که بر بحر می‌کشد رقمی\nبيا که خرقه من گر چه رهن ميکده‌هاست\tز مال وقف نبينی به نام من درمی\nحديث چون و چرا درد سر دهد ای دل\tپياله گير و بياسا ز عمر خويش دمی\nطبيب راه نشين درد عشق نشناسد\tبرو به دست کن ای مرده دل مسيح دمی\nدلم گرفت ز سالوس و طبل زير گليم\tبه آن که بر در ميخانه برکشم علمی\nبيا که وقت شناسان دو کون بفروشند\tبه يک پياله می صاف و صحبت صنمی\nدوام عيش و تنعم نه شيوه عشق است\tاگر معاشر مايی بنوش نيش غمی\nنمی‌کنم گله‌ای ليک ابر رحمت دوست\tبه کشته زار جگرتشنگان نداد نمی\nچرا به يک نی قندش نمی‌خرند آن کس\tکه کرد صد شکرافشانی از نی قلمی\nسزای قدر تو شاها به دست حافظ نيست\tجز از دعای شبی و نياز صبحدمی"
	},
	{
		"explanation": "نا امید و مأیوس نباش. در مورد کار خود بیشتر فکر کن تا نقاط ضعف را برطرف کنی. قسمتی از این سختی ها به خاطر بی فکری های خود و اطرافیانت است. با کسانی که تجربه ی بیشتری دارند مشورت کن تا راه درست را بشناسی.",
		"poem": "چندان که گفتم غم با طبيبان\tدرمان نکردند مسکين غريبان\nآن گل که هر دم در دست باديست\tگو شرم بادش از عندليبان\nيا رب امان ده تا بازبيند\tچشم محبان روی حبيبان\nدرج محبت بر مهر خود نيست\tيا رب مبادا کام رقيبان\nای منعم آخر بر خوان جودت\tتا چند باشيم از بی نصيبان\nحافظ نگشتی شيدای گيتی\tگر می‌شنيدی پند اديبان"
	},
	{
		"explanation": "به آرزوی خود می رسی. دنیا بر وفق مرادت می شود. هرچه بخواهی بدست خواهی آورد. خداوند را شاکر باش تا نعمات خود را بر تو ارزانی دارد.",
		"poem": "کنون که در چمن آمد گل از عدم به وجود\tبنفشه در قدم او نهاد سر به سجود\nبنوش جام صبوحی به ناله دف و چنگ\tببوس غبغب ساقی به نغمه نی و عود\nبه دور گل منشين بی شراب و شاهد و چنگ\tکه همچو روز بقا هفته‌ای بود معدود\nشد از خروج رياحين چو آسمان روشن\tزمين به اختر ميمون و طالع مسعود\nز دست شاهد نازک عذار عيسی دم\tشراب نوش و رها کن حديث عاد و ثمود\nجهان چو خلد برين شد به دور سوسن و گل\tولی چه سود که در وی نه ممکن است خلود\nچو گل سوار شود بر هوا سليمان وار\tسحر که مرغ درآيد به نغمه داوود\nبه باغ تازه کن آيين دين زردشتی\tکنون که لاله برافروخت آتش نمرود\nبخواه جام صبوحی به ياد آصف عهد\tوزير ملک سليمان عماد دين محمود\nبود که مجلس حافظ به يمن تربيتش\tهر آن چه می‌طلبد جمله باشدش موجود"
	},
	{
		"explanation": "در دوستی، صداقت داشته باش. پیوند مهر و دوستی صمیمانه با دیگران بر قرار کن. برای رسیدن به آرزوها باید سعی و تلاش کنی و رنج و مشکلات را تحمل نمایی. به خداوند توکل داشته باش.",
		"poem": "بازآی و دل تنگ مرا مونس جان باش\tوين سوخته را محرم اسرار نهان باش\nزان باده که در ميکده عشق فروشند\tما را دو سه ساغر بده و گو رمضان باش\nدر خرقه چو آتش زدی ای عارف سالک\tجهدی کن و سرحلقه رندان جهان باش\nدلدار که گفتا به توام دل نگران است\tگو می‌رسم اينک به سلامت نگران باش\nخون شد دلم از حسرت آن لعل روان بخش\tای درج محبت به همان مهر و نشان باش\nتا بر دلش از غصه غباری ننشيند\tای سيل سرشک از عقب نامه روان باش\nحافظ که هوس می‌کندش جام جهان بين\tگو در نظر آصف جمشيد مکان باش"
	},
	{
		"explanation": "در زندگی موفق خواهی شد. اگر تلاش و کوشش کنی غم و اندوه از وجودت رخت بر می بندد.",
		"poem": "اگر به مذهب تو خون عاشق است مباح\tصلاح ما همه آن است کان تو راست صلاح\nسواد زلف سياه تو جاعل الظلمات\tبياض روی چو ماه تو فالق الاصباح\nز چين زلف کمندت کسی نيافت خلاص\tاز آن کمانچه ابرو و تير چشم نجاح\nز ديده‌ام شده يک چشمه در کنار روان\tکه آشنا نکند در ميان آن ملاح\nلب چو آب حيات تو هست قوت جان\tوجود خاکی ما را از اوست ذکر رواح\nبداد لعل لبت بوسه‌ای به صد زاری\tگرفت کام دلم ز او به صد هزار الحاح\nدعای جان تو ورد زبان مشتاقان\tهميشه تا که بود متصل مسا و صباح\nصلاح و توبه و تقوی ز ما مجو حافظ\tز رند و عاشق و مجنون کسی نيافت صلاح"
	},
	{
		"explanation": "در انتظار خبری از کسی هستی که برایت مهم است و در اضطراب به سر می بری. نا امید نباش. به زودی خبرهای خوبی به تو خواهد رسید.",
		"poem": "صبا اگر گذری افتدت به کشور دوست\tبيار نفحه‌ای از گيسوی معنبر دوست\nبه جان او که به شکرانه جان برافشانم\tاگر به سوی من آری پيامی از بر دوست\nو گر چنان که در آن حضرتت نباشد بار\tبرای ديده بياور غباری از در دوست\nمن گدا و تمنای وصل او هيهات\tمگر به خواب ببينم خيال منظر دوست\nدل صنوبريم همچو بيد لرزان است\tز حسرت قد و بالای چون صنوبر دوست\nاگر چه دوست به چيزی نمی‌خرد ما را\tبه عالمی نفروشيم مويی از سر دوست\nچه باشد ار شود از بند غم دلش آزاد\tچو هست حافظ مسکين غلام و چاکر دوست"
	},
	{
		"explanation": "با دست روی دست گذاشتن و گله کردن از بخت و اقبال، کاری از پیش نمی رود. بهتر است به سعی و تلاش دوباره دست بزنی و از تجربیات دیگران استفاده کنی زیرا مقصود و هدف از تو دور نیست.",
		"poem": "به کوی ميکده يا رب سحر چه مشغله بود\tکه جوش شاهد و ساقی و شمع و مشعله بود\nحديث عشق که از حرف و صوت مستغنيست\tبه ناله دف و نی در خروش و ولوله بود\nمباحثی که در آن مجلس جنون می‌رفت\tورای مدرسه و قال و قيل مسله بود\nدل از کرشمه ساقی به شکر بود ولی\tز نامساعدی بختش اندکی گله بود\nقياس کردم و آن چشم جادوانه مست\tهزار ساحر چون سامريش در گله بود\nبگفتمش به لبم بوسه‌ای حوالت کن\tبه خنده گفت کی ات با من اين معامله بود\nز اخترم نظری سعد در ره است که دوش\tميان ماه و رخ يار من مقابله بود\nدهان يار که درمان درد حافظ داشت\tفغان که وقت مروت چه تنگ حوصله بود"
	},
	{
		"explanation": "زندگی را زیاد سخت نگیر. فکر کردن به آرزوهای محال زندگی ات را سخت و دشوار می سازد. آسایش زندگی را از دست نده. هر کسی را محرم اسرار خود قرار نده تا دچار دردسر و مشکل نشوی. خوب و بد زندگی زودگذر است.",
		"poem": "جان بی جمال جانان ميل جهان ندارد\tهر کس که اين ندارد حقا که آن ندارد\nبا هيچ کس نشانی زان دلستان نديدم\tيا من خبر ندارم يا او نشان ندارد\nهر شبنمی در اين ره صد بحر آتشين است\tدردا که اين معما شرح و بيان ندارد\nسرمنزل فراغت نتوان ز دست دادن\tای ساروان فروکش کاين ره کران ندارد\nچنگ خميده قامت می‌خواندت به عشرت\tبشنو که پند پيران هيچت زيان ندارد\nای دل طريق رندی از محتسب بياموز\tمست است و در حق او کس اين گمان ندارد\nاحوال گنج قارون کايام داد بر باد\tدر گوش دل فروخوان تا زر نهان ندارد\nگر خود رقيب شمع است اسرار از او بپوشان\tکان شوخ سربريده بند زبان ندارد\nکس در جهان ندارد يک بنده همچو حافظ\tزيرا که چون تو شاهی کس در جهان ندارد"
	},
	{
		"explanation": "بخت و اقبال بر در می کوبد. هوشیار باش و مراقب باش تا از آن به خوبی محافظت و مراقبت کنی و به آسانی آن را از دست ندهی. مغرور و خودپسند نباش. در روزگار سعادت خود را فراموش نکن و با مردم به خوبی رفتار کن.",
		"poem": "دامن کشان همی‌شد در شرب زرکشيده\tصد ماه رو ز رشکش جيب قصب دريده\nاز تاب آتش می بر گرد عارضش خوی\tچون قطره‌های شبنم بر برگ گل چکيده\nلفظی فصيح شيرين قدی بلند چابک\tرويی لطيف زيبا چشمی خوش کشيده\nياقوت جان فزايش از آب لطف زاده\tشمشاد خوش خرامش در ناز پروريده\nآن لعل دلکشش بين وان خنده دل آشوب\tوان رفتن خوشش بين وان گام آرميده\nآن آهوی سيه چشم از دام ما برون شد\tياران چه چاره سازم با اين دل رميده\nزنهار تا توانی اهل نظر ميازار\tدنيا وفا ندارد ای نور هر دو ديده\nتا کی کشم عتيبت از چشم دلفريبت\tروزی کرشمه‌ای کن ای يار برگزيده\nگر خاطر شريفت رنجيده شد ز حافظ\tبازآ که توبه کرديم از گفته و شنيده\nبس شکر بازگويم در بندگی خواجه\tگر اوفتد به دستم آن ميوه رسيده"
	},
	{
		"explanation": "با همه ی توان خود در راه مقصود تلاش و کوشش کن و اعتنایی به حرف دیگران نکن. آنچه که بدست آورده ای با سعی و تلاش خودت به دستت رسیده، پس مراقب باش تا آن را به آسانی از دست ندهی.",
		"poem": "عمريست تا به راه غمت رو نهاده‌ايم\tروی و ريای خلق به يک سو نهاده‌ايم\nطاق و رواق مدرسه و قال و قيل علم\tدر راه جام و ساقی مه رو نهاده‌ايم\nهم جان بدان دو نرگس جادو سپرده‌ايم\tهم دل بدان دو سنبل هندو نهاده‌ايم\nعمری گذشت تا به اميد اشارتی\tچشمی بدان دو گوشه ابرو نهاده‌ايم\nما ملک عافيت نه به لشکر گرفته‌ايم\tما تخت سلطنت نه به بازو نهاده‌ايم\nتا سحر چشم يار چه بازی کند که باز\tبنياد بر کرشمه جادو نهاده‌ايم\nبی زلف سرکشش سر سودايی از ملال\tهمچون بنفشه بر سر زانو نهاده‌ايم\nدر گوشه اميد چو نظارگان ماه\tچشم طلب بر آن خم ابرو نهاده‌ايم\nگفتی که حافظا دل سرگشته‌ات کجاست\tدر حلقه‌های آن خم گيسو نهاده‌ايم"
	},
	{
		"explanation": "همه ی سختی ها و مشکلات بر طرف می شود، به شرط آنکه به تلاش خود ادامه بدهی. در زندگی تو گشادگی و سعادت پدید می آید و گرفتاری ها از بین خواهد رفت.",
		"poem": "خيز تا از در ميخانه گشادی طلبيم\tبه ره دوست نشينيم و مرادی طلبيم\nزاد راه حرم وصل نداريم مگر\tبه گدايی ز در ميکده زادی طلبيم\nاشک آلوده ما گر چه روان است ولی\tبه رسالت سوی او پاک نهادی طلبيم\nلذت داغ غمت بر دل ما باد حرام\tاگر از جور غم عشق تو دادی طلبيم\nنقطه خال تو بر لوح بصر نتوان زد\tمگر از مردمک ديده مدادی طلبيم\nعشوه‌ای از لب شيرين تو دل خواست به جان\tبه شکرخنده لبت گفت مزادی طلبيم\nتا بود نسخه عطری دل سودازده را\tاز خط غاليه سای تو سوادی طلبيم\nچون غمت را نتوان يافت مگر در دل شاد\tما به اميد غمت خاطر شادی طلبيم\nبر در مدرسه تا چند نشينی حافظ\tخيز تا از در ميخانه گشادی طلبيم"
	},
	{
		"explanation": "اگر دلسرد و نا امید نشوی و دست از تلاش بر نداری، به هدف خود می رسی هرچند که در این راه دچار دردسر خواهی شد اما به هر حال نباید نا امید شوی. از تجربه ی دیگران برای رسیدن به هدف استفاده کن.",
		"poem": "در دير مغان آمد يارم قدحی در دست\tمست از می و ميخواران از نرگس مستش مست\nدر نعل سمند او شکل مه نو پيدا\tوز قد بلند او بالای صنوبر پست\nآخر به چه گويم هست از خود خبرم چون نيست\tوز بهر چه گويم نيست با وی نظرم چون هست\nشمع دل دمسازم بنشست چو او برخاست\tو افغان ز نظربازان برخاست چو او بنشست\nگر غاليه خوش بو شد در گيسوی او پيچيد\tور وسمه کمانکش گشت در ابروی او پيوست\nبازآی که بازآيد عمر شده حافظ\tهر چند که نايد باز تيری که بشد از شست"
	},
	{
		"explanation": "به دنبال هوا و هوس مرو. در کاری که در پیش داری عاقبت اندیش باش و لجبازی را رها کن. جوانب کار را بسنج. هر آرزو و هدفی را نمی توان مفید و خوب دانست. بهتر است که با دقت و مشورت با دیگران راه های تازه ای را امتحان کنی.",
		"poem": "خوشا دلی که مدام از پی نظر نرود\tبه هر درش که بخوانند بی‌خبر نرود\nطمع در آن لب شيرين نکردنم اولی\tولی چگونه مگس از پی شکر نرود\nسواد ديده غمديده‌ام به اشک مشوی\tکه نقش خال توام هرگز از نظر نرود\nز من چو باد صبا بوی خود دريغ مدار\tچرا که بی سر زلف توام به سر نرود\nدلا مباش چنين هرزه گرد و هرجايی\tکه هيچ کار ز پيشت بدين هنر نرود\nمکن به چشم حقارت نگاه در من مست\tکه آبروی شريعت بدين قدر نرود\nمن گدا هوس سروقامتی دارم\tکه دست در کمرش جز به سيم و زر نرود\nتو کز مکارم اخلاق عالمی دگری\tوفای عهد من از خاطرت به درنرود\nسياه نامه‌تر از خود کسی نمی‌بينم\tچگونه چون قلمم دود دل به سر نرود\nبه تاج هدهدم از ره مبر که باز سفيد\tچو باشه در پی هر صيد مختصر نرود\nبيار باده و اول به دست حافظ ده\tبه شرط آن که ز مجلس سخن به درنرود"
	},
	{
		"explanation": "توقعات بی جا و آرزوهای دست نیافتنی را از سر خود بیرون کن و عاقلانه بیندیش. در زندگی میانه رو باش تا دچار مشکل و سختی نشوی. شجاع باش و از ناملایمات زندگی، خود را نباز.",
		"poem": "به عزم توبه سحر گفتم استخاره کنم\tبهار توبه شکن می‌رسد چه چاره کنم\nسخن درست بگويم نمی‌توانم ديد\tکه می خورند حريفان و من نظاره کنم\nچو غنچه با لب خندان به ياد مجلس شاه\tپياله گيرم و از شوق جامه پاره کنم\nبه دور لاله دماغ مرا علاج کنيد\tگر از ميانه بزم طرب کناره کنم\nز روی دوست مرا چون گل مراد شکفت\tحواله سر دشمن به سنگ خاره کنم\nگدای ميکده‌ام ليک وقت مستی بين\tکه ناز بر فلک و حکم بر ستاره کنم\nمرا که نيست ره و رسم لقمه پرهيزی\tچرا ملامت رند شرابخواره کنم\nبه تخت گل بنشانم بتی چو سلطانی\tز سنبل و سمنش ساز طوق و ياره کنم\nز باده خوردن پنهان ملول شد حافظ\tبه بانگ بربط و نی رازش آشکاره کنم"
	},
	{
		"explanation": "راه رسیدن به مقصود دشوار و ناهموار است. شکست امروز به معنی پیروزی فرداست به شرط آنکه از لحظات کمال استفاده را ببری. صبور و شکیبا باش.",
		"poem": "هر که شد محرم دل در حرم يار بماند\tوان که اين کار ندانست در انکار بماند\nاگر از پرده برون شد دل من عيب مکن\tشکر ايزد که نه در پرده پندار بماند\nصوفيان واستدند از گرو می همه رخت\tدلق ما بود که در خانه خمار بماند\nمحتسب شيخ شد و فسق خود از ياد ببرد\tقصه ماست که در هر سر بازار بماند\nهر می لعل کز آن دست بلورين ستديم\tآب حسرت شد و در چشم گهربار بماند\nجز دل من کز ازل تا به ابد عاشق رفت\tجاودان کس نشنيديم که در کار بماند\nگشت بيمار که چون چشم تو گردد نرگس\tشيوه تو نشدش حاصل و بيمار بماند\nاز صدای سخن عشق نديدم خوشتر\tيادگاری که در اين گنبد دوار بماند\nداشتم دلقی و صد عيب مرا می‌پوشيد\tخرقه رهن می و مطرب شد و زنار بماند\nبر جمال تو چنان صورت چين حيران شد\tکه حديثش همه جا در در و ديوار بماند\nبه تماشاگه زلفش دل حافظ روزی\tشد که بازآيد و جاويد گرفتار بماند"
	},
	{
		"explanation": "زندگی منزلگاه صد دام و حادثه است. از دست کسی در رنج و عذابی. فقط به خداوند پناه بیاور. برای دوری از صدمه و بلا، با مردم به خوبی رفتار کن.",
		"poem": "جز آستان توام در جهان پناهی نيست\tسر مرا بجز اين در حواله گاهی نيست\nعدو چو تيغ کشد من سپر بيندازم\tکه تيغ ما بجز از ناله‌ای و آهی نيست\nچرا ز کوی خرابات روی برتابم\tکز اين به هم به جهان هيچ رسم و راهی نيست\nزمانه گر بزند آتشم به خرمن عمر\tبگو بسوز که بر من به برگ کاهی نيست\nغلام نرگس جماش آن سهی سروم\tکه از شراب غرورش به کس نگاهی نيست\nمباش در پی آزار و هر چه خواهی کن\tکه در شريعت ما غير از اين گناهی نيست\nعنان کشيده رو ای پادشاه کشور حسن\tکه نيست بر سر راهی که دادخواهی نيست\nچنين که از همه سو دام راه می‌بينم\tبه از حمايت زلفش مرا پناهی نيست\nخزينه دل حافظ به زلف و خال مده\tکه کارهای چنين حد هر سياهی نيست"
	},
	{
		"explanation": "از رفتار ریاکارانه ی اطرافیانت، نا امید و دلسرد نباش. اگر صداقت داشته باشی و ریاکاری را رها کنی، به هدف خود می رسی. اخلاص و ایمان، بهترین سرمایه ی انسان است. بدبینی و تردید را از خود دور کن. به خداوند توکل کن و عمر عزیز را در راه خواسته های دست نیافتنی تباه نکن.",
		"poem": "طالع اگر مدد دهد دامنش آورم به کف\tگر بکشم زهی طرب ور بکشد زهی شرف\nطرف کرم ز کس نبست اين دل پراميد من\tگر چه سخن همی‌برد قصه من به هر طرف\nاز خم ابروی توام هيچ گشايشی نشد\tوه که در اين خيال کج عمر عزيز شد تلف\nابروی دوست کی شود دست کش خيال من\tکس نزده‌ست از اين کمان تير مراد بر هدف\nچند به ناز پرورم مهر بتان سنگ دل\tياد پدر نمی‌کنند اين پسران ناخلف\nمن به خيال زاهدی گوشه نشين و طرفه آنک\tمغبچه‌ای ز هر طرف می‌زندم به چنگ و دف\nبی خبرند زاهدان نقش بخوان و لا تقل\tمست رياست محتسب باده بده و لا تخف\nصوفی شهر بين که چون لقمه شبهه می‌خورد\tپاردمش دراز باد آن حيوان خوش علف\nحافظ اگر قدم زنی در ره خاندان به صدق\tبدرقه رهت شود همت شحنه نجف"
	},
	{
		"explanation": "مشکلات زندگی را بزرگ و غیر قابل حل ندان زیرا همه مشکلات در سایه ی تلاش و لطف خداوند حل خواهند شد. صبر و تحمل و ایمان به خدا را فراموش نکن و نا امید نباش.",
		"poem": "تا سر زلف تو در دست نسيم افتادست\tدل سودازده از غصه دو نيم افتادست\nچشم جادوی تو خود عين سواد سحر است\tليکن اين هست که اين نسخه سقيم افتادست\nدر خم زلف تو آن خال سيه دانی چيست\tنقطه دوده که در حلقه جيم افتادست\nزلف مشکين تو در گلشن فردوس عذار\tچيست طاووس که در باغ نعيم افتادست\nدل من در هوس روی تو ای مونس جان\tخاک راهيست که در دست نسيم افتادست\nهمچو گرد اين تن خاکی نتواند برخاست\tاز سر کوی تو زان رو که عظيم افتادست\nسايه قد تو بر قالبم ای عيسی دم\tعکس روحيست که بر عظم رميم افتادست\nآن که جز کعبه مقامش نبد از ياد لبت\tبر در ميکده ديدم که مقيم افتادست\nحافظ گمشده را با غمت ای يار عزيز\tاتحاديست که در عهد قديم افتادست"
	},
	{
		"explanation": "با وجود تمام سختی ها و ناکامی ها، امید خود را از دست نده. اگر به هدف و مقصود خود ایمان داری، صبور و شکیبا باش. همه ی غم ها و ناکامی ها پایانی جز شادی و وصال ندارند. امید داشته باش. ",
		"poem": "زبان خامه ندارد سر بيان فراق\tوگرنه شرح دهم با تو داستان فراق\nدريغ مدت عمرم که بر اميد وصال\tبه سر رسيد و نيامد به سر زمان فراق\nسری که بر سر گردون به فخر می‌سودم\tبه راستان که نهادم بر آستان فراق\nچگونه باز کنم بال در هوای وصال\tکه ريخت مرغ دلم پر در آشيان فراق\nکنون چه چاره که در بحر غم به گردابی\tفتاد زورق صبرم ز بادبان فراق\nبسی نماند که کشتی عمر غرقه شود\tز موج شوق تو در بحر بی‌کران فراق\nاگر به دست من افتد فراق را بکشم\tکه روز هجر سيه باد و خان و مان فراق\nرفيق خيل خياليم و همنشين شکيب\tقرين آتش هجران و هم قران فراق\nچگونه دعوی وصلت کنم به جان که شده‌ست\tتنم وکيل قضا و دلم ضمان فراق\nز سوز شوق دلم شد کباب دور از يار\tمدام خون جگر می‌خورم ز خوان فراق\nفلک چو ديد سرم را اسير چنبر عشق\tببست گردن صبرم به ريسمان فراق\nبه پای شوق گر اين ره به سر شدی حافظ\tبه دست هجر ندادی کسی عنان فراق"
	},
	{
		"explanation": "زندگی را سهل و آسان بگیر. دوستان خود را فراموش نکن و تکبر و خودپسندی را رها کن. با دوستان با مروت و مهربانی رفتار کن. از طعنه و سرزنش دوستان بپرهیز.",
		"poem": "درخت دوستی بنشان که کام دل به بار آرد\tنهال دشمنی برکن که رنج بی‌شمار آرد\nچو مهمان خراباتی به عزت باش با رندان\tکه درد سر کشی جانا گرت مستی خمار آرد\nشب صحبت غنيمت دان که بعد از روزگار ما\tبسی گردش کند گردون بسی ليل و نهار آرد\nعماری دار ليلی را که مهد ماه در حکم است\tخدا را در دل اندازش که بر مجنون گذار آرد\nبهار عمر خواه ای دل وگرنه اين چمن هر سال\tچو نسرين صد گل آرد بار و چون بلبل هزار آرد\nخدا را چون دل ريشم قراری بست با زلفت\tبفرما لعل نوشين را که زودش باقرار آرد\nدر اين باغ از خدا خواهد دگر پيرانه سر حافظ\tنشيند بر لب جويی و سروی در کنار آرد"
	},
	{
		"explanation": "شاهد مقصود از تو دور است. برای رسیدن به آن صبر و تحمل لازم است. پشتکار داشته باش و مأیوس نشو. کسی را دوست داری که باید برای رسیدن به او صداقت و صبر داشته باشی.",
		"poem": "ای رخت چون خلد و لعلت سلسبيل\tسلسبيلت کرده جان و دل سبيل\nسبزپوشان خطت بر گرد لب\tهمچو مورانند گرد سلسبيل\nناوک چشم تو در هر گوشه‌ای\tهمچو من افتاده دارد صد قتيل\nيا رب اين آتش که در جان من است\tسرد کن زان سان که کردی بر خليل\nمن نمی‌يابم مجال ای دوستان\tگر چه دارد او جمالی بس جميل\nپای ما لنگ است و منزل بس دراز\tدست ما کوتاه و خرما بر نخيل\nحافظ از سرپنجه عشق نگار\tهمچو مور افتاده شد در پای پيل\nشاه عالم را بقا و عز و ناز\tباد و هر چيزی که باشد زين قبيل"
	},
	{
		"explanation": "آرزوهای بسیاری در سر داری. تا فرصت داری موقعیت را غنیمت بدان. ثابت قدم باش تا به مقصود برسی. سختی و مشکلاتی در سر راه خود می بینی که با صبر و توکل از سر راه تو برداشته خواهند شد.",
		"poem": "روزگاريست که سودای بتان دين من است\tغم اين کار نشاط دل غمگين من است\nديدن روی تو را ديده جان بين بايد\tوين کجا مرتبه چشم جهان بين من است\nيار من باش که زيب فلک و زينت دهر\tاز مه روی تو و اشک چو پروين من است\nتا مرا عشق تو تعليم سخن گفتن کرد\tخلق را ورد زبان مدحت و تحسين من است\nدولت فقر خدايا به من ارزانی دار\tکاين کرامت سبب حشمت و تمکين من است\nواعظ شحنه شناس اين عظمت گو مفروش\tزان که منزلگه سلطان دل مسکين من است\nيا رب اين کعبه مقصود تماشاگه کيست\tکه مغيلان طريقش گل و نسرين من است\nحافظ از حشمت پرويز دگر قصه مخوان\tکه لبش جرعه کش خسرو شيرين من است"
	},
	{
		"explanation": "با صبر و تحمل می توانی از گرداب مشکلات رها شوی. نا امید و مأیوس نباش. روزگار در کنار سختیها، پیروزی و شادمانی را نیز به همراه دارد. فقط با ایمان و اخلاص می توانی به آرزوهای خود دست یابی.",
		"poem": "منم که ديده به ديدار دوست کردم باز\tچه شکر گويمت ای کارساز بنده نواز\nنيازمند بلا گو رخ از غبار مشوی\tکه کيميای مراد است خاک کوی نياز\nز مشکلات طريقت عنان متاب ای دل\tکه مرد راه نينديشد از نشيب و فراز\nطهارت ار نه به خون جگر کند عاشق\tبه قول مفتی عشقش درست نيست نماز\nدر اين مقام مجازی بجز پياله مگير\tدر اين سراچه بازيچه غير عشق مباز\nبه نيم بوسه دعايی بخر ز اهل دلی\tکه کيد دشمنت از جان و جسم دارد باز\nفکند زمزمه عشق در حجاز و عراق\tنوای بانگ غزل‌های حافظ از شيراز"
	},
	{
		"explanation": "در حسرت روزگار خوش گذشته هستی اما از غصه خوردن و حسرت کشیدن چه سود؟ بهتر است بر قابلیت ها و توانایی های خود تکیه کنی و دوباره از صفر شروع کنی تا آرزوهای تو محقق شوند.",
		"poem": "چل سال بيش رفت که من لاف می‌زنم\tکز چاکران پير مغان کمترين منم\nهرگز به يمن عاطفت پير می فروش\tساغر تهی نشد ز می صاف روشنم\nاز جاه عشق و دولت رندان پاکباز\tپيوسته صدر مصطبه‌ها بود مسکنم\nدر شان من به دردکشی ظن بد مبر\tکلوده گشت جامه ولی پاکدامنم\nشهباز دست پادشهم اين چه حالت است\tکز ياد برده‌اند هوای نشيمنم\nحيف است بلبلی چو من اکنون در اين قفس\tبا اين لسان عذب که خامش چو سوسنم\nآب و هوای فارس عجب سفله پرور است\tکو همرهی که خيمه از اين خاک برکنم\nحافظ به زير خرقه قدح تا به کی کشی\tدر بزم خواجه پرده ز کارت برافکنم\nتورانشه خجسته که در من يزيد فضل\tشد منت مواهب او طوق گردنم"
	},
	{
		"explanation": "گردش روزگار به کام تو است و اگر دچار مختصر رنج و غمی شدی، نگران نباش. خونسرد باش و حوصله کن. با همه ی مردم مدارا کن و مغرور نباش. خداوند را شکرگزار باش و قدر نعمات او را بدان و به دیگران محبت کن.",
		"poem": "ای آفتاب آينه دار جمال تو\tمشک سياه مجمره گردان خال تو\nصحن سرای ديده بشستم ولی چه سود\tکاين گوشه نيست درخور خيل خيال تو\nدر اوج ناز و نعمتی ای پادشاه حسن\tيا رب مباد تا به قيامت زوال تو\nمطبوعتر ز نقش تو صورت نبست باز\tطغرانويس ابروی مشکين مثال تو\nدر چين زلفش ای دل مسکين چگونه‌ای\tکشفته گفت باد صبا شرح حال تو\nبرخاست بوی گل ز در آشتی درآی\tای نوبهار ما رخ فرخنده فال تو\nتا آسمان ز حلقه به گوشان ما شود\tکو عشوه‌ای ز ابروی همچون هلال تو\nتا پيش بخت بازروم تهنيت کنان\tکو مژده‌ای ز مقدم عيد وصال تو\nاين نقطه سياه که آمد مدار نور\tعکسيست در حديقه بينش ز خال تو\nدر پيش شاه عرض کدامين جفا کنم\tشرح نيازمندی خود يا ملال تو\nحافظ در اين کمند سر سرکشان بسيست\tسودای کج مپز که نباشد مجال تو"
	},
	{
		"explanation": "نا امید نباش. سهل انگاری و تحمل را رها کن. به آنچه داری قانع باش. در طلب آرزوی محال نباش. از لحظه لحظه ی زندگیت بهره ببر تا دچار حسرت و اندوه نشوی.",
		"poem": "بيا و کشتی ما در شط شراب انداز\tخروش و ولوله در جان شيخ و شاب انداز\nمرا به کشتی باده درافکن ای ساقی\tکه گفته‌اند نکويی کن و در آب انداز\nز کوی ميکده برگشته‌ام ز راه خطا\tمرا دگر ز کرم با ره صواب انداز\nبيار زان می گلرنگ مشک بو جامی\tشرار رشک و حسد در دل گلاب انداز\nاگر چه مست و خرابم تو نيز لطفی کن\tنظر بر اين دل سرگشته خراب انداز\nبه نيم شب اگرت آفتاب می‌بايد\tز روی دختر گلچهر رز نقاب انداز\nمهل که روز وفاتم به خاک بسپارند\tمرا به ميکده بر در خم شراب انداز\nز جور چرخ چو حافظ به جان رسيد دلت\tبه سوی ديو محن ناوک شهاب انداز"
	},
	{
		"explanation": "دوران اندوه تو به پایان و زمان شادکامی فرا می رسد. آن را غنیمت بدان و خدا را شکر کن و فریفته ی لحظات خوش زندگی نباش.",
		"poem": "رسيد مژده که ايام غم نخواهد ماند\tچنان نماند چنين نيز هم نخواهد ماند\nمن ار چه در نظر يار خاکسار شدم\tرقيب نيز چنين محترم نخواهد ماند\nچو پرده دار به شمشير می‌زند همه را\tکسی مقيم حريم حرم نخواهد ماند\nچه جای شکر و شکايت ز نقش نيک و بد است\tچو بر صحيفه هستی رقم نخواهد ماند\nسرود مجلس جمشيد گفته‌اند اين بود\tکه جام باده بياور که جم نخواهد ماند\nغنيمتی شمر ای شمع وصل پروانه\tکه اين معامله تا صبحدم نخواهد ماند\nتوانگرا دل درويش خود به دست آور\tکه مخزن زر و گنج درم نخواهد ماند\nبدين رواق زبرجد نوشته‌اند به زر\tکه جز نکويی اهل کرم نخواهد ماند\nز مهربانی جانان طمع مبر حافظ\tکه نقش جور و نشان ستم نخواهد ماند"
	},
	{
		"explanation": "به خوشی های ناپایدار روزگار دل نبند. راه چاره برای تو باز است فقط با چشم بینا و دل آگاه می توانی آن را بیابی. دوستان مشفق را فراموش نکن.",
		"poem": "المنه لله که در ميکده باز است\tزان رو که مرا بر در او روی نياز است\nخم‌ها همه در جوش و خروشند ز مستی\tوان می که در آن جاست حقيقت نه مجاز است\nاز وی همه مستی و غرور است و تکبر\tوز ما همه بيچارگی و عجز و نياز است\nرازی که بر غير نگفتيم و نگوييم\tبا دوست بگوييم که او محرم راز است\nشرح شکن زلف خم اندر خم جانان\tکوته نتوان کرد که اين قصه دراز است\nبار دل مجنون و خم طره ليلی\tرخساره محمود و کف پای اياز است\nبردوخته‌ام ديده چو باز از همه عالم\tتا ديده من بر رخ زيبای تو باز است\nدر کعبه کوی تو هر آن کس که بيايد\tاز قبله ابروی تو در عين نماز است\nای مجلسيان سوز دل حافظ مسکين\tاز شمع بپرسيد که در سوز و گداز است"
	},
	{
		"explanation": "اگر خود را ضعیف و ناتوان بدانی زندگی سختی در پیش خواهی داشت. روزگار پستی و بلندی دارد. در انجام کاری که در پیش داری دقت کن و با درایت پیش برو تا دچار دردسر و مشکل نشوی. اگر نا امید نشوی موفق و پیروز خواهی شد. آرزوهای محال را رها کن.",
		"poem": "اگر نه باده غم دل ز ياد ما ببرد\tنهيب حادثه بنياد ما ز جا ببرد\nاگر نه عقل به مستی فروکشد لنگر\tچگونه کشتی از اين ورطه بلا ببرد\nفغان که با همه کس غايبانه باخت فلک\tکه کس نبود که دستی از اين دغا ببرد\nگذار بر ظلمات است خضر راهی کو\tمباد کتش محرومی آب ما ببرد\nدل ضعيفم از آن می‌کشد به طرف چمن\tکه جان ز مرگ به بيماری صبا ببرد\nطبيب عشق منم باده ده که اين معجون\tفراغت آرد و انديشه خطا ببرد\nبسوخت حافظ و کس حال او به يار نگفت\tمگر نسيم پيامی خدای را ببرد"
	},
	{
		"explanation": "در روزگار شادکامی به یاد دوستان و نزدیکان باش. غرور و خودخواهی را از وجود خود دور کن. عمر را بیهوده از دست نده و از لحظات آن به خوبی استفاده کن. عاقبت اندیش باش.",
		"poem": "ای خرم از فروغ رخت لاله زار عمر\tبازآ که ريخت بی گل رويت بهار عمر\nاز ديده گر سرشک چو باران چکد رواست\tکاندر غمت چو برق بشد روزگار عمر\nاين يک دو دم که مهلت ديدار ممکن است\tدرياب کار ما که نه پيداست کار عمر\nتا کی می صبوح و شکرخواب بامداد\tهشيار گرد هان که گذشت اختيار عمر\nدی در گذار بود و نظر سوی ما نکرد\tبيچاره دل که هيچ نديد از گذار عمر\nانديشه از محيط فنا نيست هر که را\tبر نقطه دهان تو باشد مدار عمر\nدر هر طرف که ز خيل حوادث کمين‌گهيست\tزان رو عنان گسسته دواند سوار عمر\nبی عمر زنده‌ام من و اين بس عجب مدار\tروز فراق را که نهد در شمار عمر\nحافظ سخن بگوی که بر صفحه جهان\tاين نقش ماند از قلمت يادگار عمر"
	},
	{
		"explanation": "تردید و دو دلی را رها کن. گمان نکن که تنها هستی و به دوستان و یاران خود اعتماد کن. بیهوده آنان را از خود نرنجان. به نصیحت خیرخواهان توجه کن. به کسانی که به تو احتیاج دارند، بی توجهی نکن. در راه رسیدن به مقصود به بخت و شانس و تقدیر تکیه نکن، بلکه به توانایی های ذاتی خود اتکا داشته باش.",
		"poem": "چو سرو اگر بخرامی دمی به گلزاری\tخورد ز غيرت روی تو هر گلی خاری\nز کفر زلف تو هر حلقه‌ای و آشوبی\tز سحر چشم تو هر گوشه‌ای و بيماری\nمرو چو بخت من ای چشم مست يار به خواب\tکه در پی است ز هر سويت آه بيداری\nنثار خاک رهت نقد جان من هر چند\tکه نيست نقد روان را بر تو مقداری\nدلا هميشه مزن لاف زلف دلبندان\tچو تيره رای شوی کی گشايدت کاری\nسرم برفت و زمانی به سر نرفت اين کار\tدلم گرفت و نبودت غم گرفتاری\nچو نقطه گفتمش اندر ميان دايره آی\tبه خنده گفت که ای حافظ اين چه پرگاری"
	},
	{
		"explanation": "نا امید نباش. روزگار خوشی در پیش خواهی داشت. خداوند با عاشقان صادق است. ریا و تزویر را از خود دور کن. دوستان و دشمنان خود را بشناس تا گمراه و مجنون نشوی.",
		"poem": "معاشران گره از زلف يار باز کنيد\tشبی خوش است بدين قصه‌اش دراز کنيد\nحضور خلوت انس است و دوستان جمعند\tو ان يکاد بخوانيد و در فراز کنيد\nرباب و چنگ به بانگ بلند می‌گويند\tکه گوش هوش به پيغام اهل راز کنيد\nبه جان دوست که غم پرده بر شما ندرد\tگر اعتماد بر الطاف کارساز کنيد\nميان عاشق و معشوق فرق بسيار است\tچو يار ناز نمايد شما نياز کنيد\nنخست موعظه پير صحبت اين حرف است\tکه از مصاحب ناجنس احتراز کنيد\nهر آن کسی که در اين حلقه نيست زنده به عشق\tبر او نمرده به فتوای من نماز کنيد\nوگر طلب کند انعامی از شما حافظ\tحوالتش به لب يار دلنواز کنيد"
	},
	{
		"explanation": "به سخن ملامتگران و حسودان گوش فرا نده. تو با هوشیاری به کار خود ادامه بده. پیشرفت در انتظار تو است. مواظب باش تا غرور و تکبر تو را از راه درست منحرف نکند.",
		"poem": "عيب رندان مکن ای زاهد پاکيزه سرشت\tکه گناه دگران بر تو نخواهند نوشت\nمن اگر نيکم و گر بد تو برو خود را باش\tهر کسی آن درود عاقبت کار که کشت\nهمه کس طالب يارند چه هشيار و چه مست\tهمه جا خانه عشق است چه مسجد چه کنشت\nسر تسليم من و خشت در ميکده‌ها\tمدعی گر نکند فهم سخن گو سر و خشت\nنااميدم مکن از سابقه لطف ازل\tتو پس پرده چه دانی که که خوب است و که زشت\nنه من از پرده تقوا به درافتادم و بس\tپدرم نيز بهشت ابد از دست بهشت\nحافظا روز اجل گر به کف آری جامی\tيک سر از کوی خرابات برندت به بهشت"
	},
	{
		"explanation": "از زحمتی که تحمل کرده ای و تو را به نتیجه نرسانده است نا امید شده ای. غم و اندوه حاصلی ندارد و راههای دیگر را امتحان کن. اراده داشته باش و نا امیدی را رها کن. با هر کسی راز خود را در میان نگذار.",
		"poem": "گر بود عمر به ميخانه رسم بار دگر\tبجز از خدمت رندان نکنم کار دگر\nخرم آن روز که با ديده گريان بروم\tتا زنم آب در ميکده يک بار دگر\nمعرفت نيست در اين قوم خدا را سببی\tتا برم گوهر خود را به خريدار دگر\nيار اگر رفت و حق صحبت ديرين نشناخت\tحاش لله که روم من ز پی يار دگر\nگر مساعد شودم دايره چرخ کبود\tهم به دست آورمش باز به پرگار دگر\nعافيت می‌طلبد خاطرم ار بگذارند\tغمزه شوخش و آن طره طرار دگر\nراز سربسته ما بين که به دستان گفتند\tهر زمان با دف و نی بر سر بازار دگر\nهر دم از درد بنالم که فلک هر ساعت\tکندم قصد دل ريش به آزار دگر\nبازگويم نه در اين واقعه حافظ تنهاست\tغرقه گشتند در اين باديه بسيار دگر"
	},
	{
		"explanation": "شک و تردید در وجود تو موج می زند. به خاطر مسائل مادی خود را به زحمت نینداز. با انسان های با تجربه مشورت کن تا به هدف خود برسی. پشتکار داشته باش و نا امیدی را رها کن. چنانچه یک بار شکست خوردی، آن شکست را به تجربه ای برای رسیدن به پیروزی تبدیل کن.",
		"poem": "دلم رميده شد و غافلم من درويش\tکه آن شکاری سرگشته را چه آمد پيش\nچو بيد بر سر ايمان خويش می‌لرزم\tکه دل به دست کمان ابروييست کافرکيش\nخيال حوصله بحر می‌پزد هيهات\tچه‌هاست در سر اين قطره محال انديش\nبنازم آن مژه شوخ عافيت کش را\tکه موج می‌زندش آب نوش بر سر نيش\nز آستين طبيبان هزار خون بچکد\tگرم به تجربه دستی نهند بر دل ريش\nبه کوی ميکده گريان و سرفکنده روم\tچرا که شرم همی‌آيدم ز حاصل خويش\nنه عمر خضر بماند نه ملک اسکندر\tنزاع بر سر دنيی دون مکن درويش\nبدان کمر نرسد دست هر گدا حافظ\tخزانه‌ای به کف آور ز گنج قارون بيش"
	},
	{
		"explanation": "ایمان به خداوند و خانواده، روزگار را برای تو با نشاط و لذت بخش می سازد. در برابر حوادث صبور باش و به خداوند و دوستانت تکیه کن تا امیدوارتر به مقابله با مشکلات بشتابی.",
		"poem": "هزار دشمنم ار می‌کنند قصد هلاک\tگرم تو دوستی از دشمنان ندارم باک\nمرا اميد وصال تو زنده می‌دارد\tو گر نه هر دمم از هجر توست بيم هلاک\nنفس نفس اگر از باد نشنوم بويش\tزمان زمان چو گل از غم کنم گريبان چاک\nرود به خواب دو چشم از خيال تو هيهات\tبود صبور دل اندر فراق تو حاشاک\nاگر تو زخم زنی به که ديگری مرهم\tو گر تو زهر دهی به که ديگری ترياک\nبضرب سيفک قتلی حياتنا ابدا\tلان روحی قد طاب ان يکون فداک\nعنان مپيچ که گر می‌زنی به شمشيرم\tسپر کنم سر و دستت ندارم از فتراک\nتو را چنان که تويی هر نظر کجا بيند\tبه قدر دانش خود هر کسی کند ادراک\nبه چشم خلق عزيز جهان شود حافظ\tکه بر در تو نهد روی مسکنت بر خاک"
	},
	{
		"explanation": "به زودی به آرزوی خود می رسی و به وصال دوست دست خواهی یافت. نگران و ناامید نباش و صبر و تحمل داشته باش تا به نتیجه ی مطلوب برسی. صداقت خود را برای همه آشکار کن تا دلها را به سوی خود جذب کنی.",
		"poem": "انت رواح رند الحمی و زاد غرامی\tفدای خاک در دوست باد جان گرامی\nپيام دوست شنيدن سعادت است و سلامت\tمن المبلغ عنی الی سعاد سلامی\nبيا به شام غريبان و آب ديده من بين\tبه سان باده صافی در آبگينه شامی\nاذا تغرد عن ذی الاراک طار خير\tفلا تفرد عن روضها انين حمامی\nبسی نماند که روز فراق يار سر آيد\tرايت من هضبات الحمی قباب خيام\nخوشا دمی که درآيی و گويمت به سلامت\tقدمت خير قدوم نزلت خير مقام\nبعدت منک و قد صرت ذابا کهلال\tاگر چه روی چو ماهت نديده‌ام به تمامی\nو ان دعيت بخلد و صرت ناقض عهد\tفما تطيب نفسی و ما استطاب منامی\nاميد هست که زودت به بخت نيک ببينم\tتو شاد گشته به فرماندهی و من به غلامی\nچو سلک در خوشاب است شعر نغز تو حافظ\tکه گاه لطف سبق می‌برد ز نظم نظامی"
	},
	{
		"explanation": "زندگی خوش و خرمی در پیش داری. قدر خانواده ی مهربان و فداکار خود را بدان و به آنچه که داری قانع باش. به خاطر آرزوهای مادی و دست نیافتنی، سعادت زندگی خود را بر هم مزن.",
		"poem": "عشقبازی و جوانی و شراب لعل فام\tمجلس انس و حريف همدم و شرب مدام\nساقی شکردهان و مطرب شيرين سخن\tهمنشينی نيک کردار و نديمی نيک نام\nشاهدی از لطف و پاکی رشک آب زندگی\tدلبری در حسن و خوبی غيرت ماه تمام\nبزمگاهی دل نشان چون قصر فردوس برين\tگلشنی پيرامنش چون روضه دارالسلام\nصف نشينان نيکخواه و پيشکاران باادب\tدوستداران صاحب اسرار و حريفان دوستکام\nباده گلرنگ تلخ تيز خوش خوار سبک\tنقلش از لعل نگار و نقلش از ياقوت خام\nغمزه ساقی به يغمای خرد آهخته تيغ\tزلف جانان از برای صيد دل گسترده دام\nنکته دانی بذله گو چون حافظ شيرين سخن\tبخشش آموزی جهان افروز چون حاجی قوام\nهر که اين عشرت نخواهد خوشدلی بر وی تباه\tوان که اين مجلس نجويد زندگی بر وی حرام"
	},
	{
		"explanation": "اگر می خواهی به هدفت برسی، از ملامت و سرزنش دیگران بیمی به دل راه نده. اگر برای مقصود خود ارزش قائل هستی، دست از سعی و تلاش بر ندار. دقت و تعمق بیشتری داشته باش. بیهوده ناامید و مأیوس نباش و با اندک ناملایمتی هراسان نشو.",
		"poem": "خرم آن روز کز اين منزل ويران بروم\tراحت جان طلبم و از پی جانان بروم\nگر چه دانم که به جايی نبرد راه غريب\tمن به بوی سر آن زلف پريشان بروم\nدلم از وحشت زندان سکندر بگرفت\tرخت بربندم و تا ملک سليمان بروم\nچون صبا با تن بيمار و دل بی‌طاقت\tبه هواداری آن سرو خرامان بروم\nدر ره او چو قلم گر به سرم بايد رفت\tبا دل زخم کش و ديده گريان بروم\nنذر کردم گر از اين غم به درآيم روزی\tتا در ميکده شادان و غزل خوان بروم\nبه هواداری او ذره صفت رقص کنان\tتا لب چشمه خورشيد درخشان بروم\nتازيان را غم احوال گران باران نيست\tپارسايان مددی تا خوش و آسان بروم\nور چو حافظ ز بيابان نبرم ره بيرون\tهمره کوکبه آصف دوران بروم"
	},
	{
		"explanation": "ناراحتی و غم روزگار را فراموش کن و به شادی و طرب زندگی فکر کن. اگر عاقل باشی می توانی غم ها را به شادی تبدیل کنی. اگر به نتیجه ی مطلوب نرسیدی نا امید نباش. زندگی فراز و نشیب بسیار دارد.",
		"poem": "دوستان وقت گل آن به که به عشرت کوشيم\tسخن اهل دل است اين و به جان بنيوشيم\nنيست در کس کرم و وقت طرب می‌گذرد\tچاره آن است که سجاده به می بفروشيم\nخوش هواييست فرح بخش خدايا بفرست\tنازنينی که به رويش می گلگون نوشيم\nارغنون ساز فلک رهزن اهل هنر است\tچون از اين غصه نناليم و چرا نخروشيم\nگل به جوش آمد و از می نزديمش آبی\tلاجرم ز آتش حرمان و هوس می‌جوشيم\nمی‌کشيم از قدح لاله شرابی موهوم\tچشم بد دور که بی مطرب و می مدهوشيم\nحافظ اين حال عجب با که توان گفت که ما\tبلبلانيم که در موسم گل خاموشيم"
	},
	{
		"explanation": "دوستان و یاران را فراموش نکن و از آنها دور نشو. دلسرد و مأیوس نباش و با اندک دلخوری و ناراحتی از روزگار، خود را آزار نده. شاد باش و دنیا را به خوشی و لذت بگذران.",
		"poem": "ای خونبهای نافه چين خاک راه تو\tخورشيد سايه پرور طرف کلاه تو\nنرگس کرشمه می‌برد از حد برون خرام\tای من فدای شيوه چشم سياه تو\nخونم بخور که هيچ ملک با چنان جمال\tاز دل نيايدش که نويسد گناه تو\nآرام و خواب خلق جهان را سبب تويی\tزان شد کنار ديده و دل تکيه گاه تو\nبا هر ستاره‌ای سر و کار است هر شبم\tاز حسرت فروغ رخ همچو ماه تو\nياران همنشين همه از هم جدا شدند\tماييم و آستانه دولت پناه تو\nحافظ طمع مبر ز عنايت که عاقبت\tآتش زند به خرمن غم دود آه تو"
	},
	{
		"explanation": "در کاری که می خواهی انجام بدهی دقت کن و عجولانه تصمیم نگیر تا خدای ناکرده پشیمان نشوی. به سخنان هر کس گوش فرا نده. آنها را با دقت سبک و سنگین کن. غمگین و ناامید نباش. به مراد و مطلوب خود می رسی اگر با احتیاط و عاقلانه رفتار کنی.",
		"poem": "ای دل گر از آن چاه زنخدان به درآيی\tهر جا که روی زود پشيمان به درآيی\nهش دار که گر وسوسه عقل کنی گوش\tآدم صفت از روضه رضوان به درآيی\nشايد که به آبی فلکت دست نگيرد\tگر تشنه لب از چشمه حيوان به درآيی\nجان می‌دهم از حسرت ديدار تو چون صبح\tباشد که چو خورشيد درخشان به درآيی\nچندان چو صبا بر تو گمارم دم همت\tکز غنچه چو گل خرم و خندان به درآيی\nدر تيره شب هجر تو جانم به لب آمد\tوقت است که همچون مه تابان به درآيی\nبر رهگذرت بسته‌ام از ديده دو صد جوی\tتا بو که تو چون سرو خرامان به درآيی\nحافظ مکن انديشه که آن يوسف مه رو\tبازآيد و از کلبه احزان به درآيی"
	},
	{
		"explanation": "آن کسی می تواند راحت و آسوده زندگی کند که تکبر و ریا را از خود دور کند و دیگران را تحقیر نکند. زندگی فراز و نشیب های زیادی دارد. به دنبال هر راحتی، سختی و مشکلاتی به همراه است. باید عاقبت اندیش بوده و به فکر فردای خود باشی. با دوستان و آشنایان به مهربانی رفتار کن تا در سختی ها به تو کمک کنند.",
		"poem": "هر آن کو خاطر مجموع و يار نازنين دارد\tسعادت همدم او گشت و دولت همنشين دارد\nحريم عشق را درگه بسی بالاتر از عقل است\tکسی آن آستان بوسد که جان در آستين دارد\nدهان تنگ شيرينش مگر ملک سليمان است\tکه نقش خاتم لعلش جهان زير نگين دارد\nلب لعل و خط مشکين چو آنش هست و اينش هست\tبنازم دلبر خود را که حسنش آن و اين دارد\nبه خواری منگر ای منعم ضعيفان و نحيفان را\tکه صدر مجلس عشرت گدای رهنشين دارد\nچو بر روی زمين باشی توانايی غنيمت دان\tکه دوران ناتوانی‌ها بسی زير زمين دارد\nبلاگردان جان و تن دعای مستمندان است\tکه بيند خير از آن خرمن که ننگ از خوشه چين دارد\nصبا از عشق من رمزی بگو با آن شه خوبان\tکه صد جمشيد و کيخسرو غلام کمترين دارد\nو گر گويد نمی‌خواهم چو حافظ عاشق مفلس\tبگوييدش که سلطانی گدايی همنشين دارد"
	},
	{
		"explanation": "دنیا مزرعه ای است که هرچه در آن بکاری همان را درو می کنی. پیروزی و شکست انسان نتیجه ی اعمال و رفتار اوست. در صورت شکست باید به اعمال و رفتار خود نگاه کنی تا اشتباهات و خطاهای خود را بشناسی و از آن تجربه کسب کنی و چراغ راه آینده سازی.",
		"poem": "بلبل ز شاخ سرو به گلبانگ پهلوی\tمی‌خواند دوش درس مقامات معنوی\nيعنی بيا که آتش موسی نمود گل\tتا از درخت نکته توحيد بشنوی\nمرغان باغ قافيه سنجند و بذله گوی\tتا خواجه می خورد به غزل‌های پهلوی\nجمشيد جز حکايت جام از جهان نبرد\tزنهار دل مبند بر اسباب دنيوی\nاين قصه عجب شنو از بخت واژگون\tما را بکشت يار به انفاس عيسوی\nخوش وقت بوريا و گدايی و خواب امن\tکاين عيش نيست درخور اورنگ خسروی\nچشمت به غمزه خانه مردم خراب کرد\tمخموريت مباد که خوش مست می‌روی\nدهقان سالخورده چه خوش گفت با پسر\tکای نور چشم من بجز از کشته ندروی\nساقی مگر وظيفه حافظ زياده داد\tکشفته گشت طره دستار مولوی"
	},
	{
		"explanation": "مراقب باش تا با سهل انگاری و بی فکری، خود را دچار مشکل نسازی. در هر کار با تفکر و اندیشه پیش برو تا به مقصود خود برسی. به آنچه که داری قناعت کن و برای بیش و کم دنیا، خود را بیهوده به رنج و زحمت نینداز.",
		"poem": "ما نگوييم بد و ميل به ناحق نکنيم\tجامه کس سيه و دلق خود ازرق نکنيم\nعيب درويش و توانگر به کم و بيش بد است\tکار بد مصلحت آن است که مطلق نکنيم\nرقم مغلطه بر دفتر دانش نزنيم\tسر حق بر ورق شعبده ملحق نکنيم\nشاه اگر جرعه رندان نه به حرمت نوشد\tالتفاتش به می صاف مروق نکنيم\nخوش برانيم جهان در نظر راهروان\tفکر اسب سيه و زين مغرق نکنيم\nآسمان کشتی ارباب هنر می‌شکند\tتکيه آن به که بر اين بحر معلق نکنيم\nگر بدی گفت حسودی و رفيقی رنجيد\tگو تو خوش باش که ما گوش به احمق نکنيم\nحافظ ار خصم خطا گفت نگيريم بر او\tور به حق گفت جدل با سخن حق نکنيم"
	},
	{
		"explanation": "زندگی فراز و نشیب بسیار دارد. اگر امروز دچار رنج و زحمت شده ای فردا به آرزوی خود می رسی به شرط آنکه از ناملایمات راه ناامید و مأیوس نشوی. به لطف خداوند توکل داشته باش و ایمان بیاور. غرور و تکبر را رها کن و با دوستان و افراد خانواده ات مشورت کن تا به مقصود خود برسی. زیاده طلب و حریص نباش.",
		"poem": "سحر با باد می‌گفتم حديث آرزومندی\tخطاب آمد که واثق شو به الطاف خداوندی\nدعای صبح و آه شب کليد گنج مقصود است\tبدين راه و روش می‌رو که با دلدار پيوندی\nقلم را آن زبان نبود که سر عشق گويد باز\tورای حد تقرير است شرح آرزومندی\nالا ای يوسف مصری که کردت سلطنت مغرور\tپدر را بازپرس آخر کجا شد مهر فرزندی\nجهان پير رعنا را ترحم در جبلت نيست\tز مهر او چه می‌پرسی در او همت چه می‌بندی\nهمايی چون تو عالی قدر حرص استخوان تا کی\tدريغ آن سايه همت که بر نااهل افکندی\nدر اين بازار اگر سوديست با درويش خرسند است\tخدايا منعمم گردان به درويشی و خرسندی\nبه شعر حافظ شيراز می‌رقصند و می‌نازند\tسيه چشمان کشميری و ترکان سمرقندی"
	},
	{
		"explanation": "اگر ایمان داشته باشی، نا امید و مأیوس نخواهی شد و سختی ها و مشکلات را بهتر تحمل می کنی. راه سعادت و نیک بختی دشوار است اما بالاخره به آن خواهی رسید. ناامید نباش و با گفته های دیگران متزلزل و سست نشو. ",
		"poem": "در خرابات مغان نور خدا می‌بينم\tاين عجب بين که چه نوری ز کجا می‌بينم\nجلوه بر من مفروش ای ملک الحاج که تو\tخانه می‌بينی و من خانه خدا می‌بينم\nخواهم از زلف بتان نافه گشايی کردن\tفکر دور است همانا که خطا می‌بينم\nسوز دل اشک روان آه سحر ناله شب\tاين همه از نظر لطف شما می‌بينم\nهر دم از روی تو نقشی زندم راه خيال\tبا که گويم که در اين پرده چه‌ها می‌بينم\nکس نديده‌ست ز مشک ختن و نافه چين\tآن چه من هر سحر از باد صبا می‌بينم\nدوستان عيب نظربازی حافظ مکنيد\tکه من او را ز محبان شما می‌بينم"
	},
	{
		"explanation": "دنیا را سخت نگیر. همه ی کارها، راحت و آسان رو به راه می شود اما سعی و کوشش هم لازم است. بهتر است امیدوار باشی و با اراده ای محکم به راه خود ادامه دهی.",
		"poem": "صبا ز منزل جانان گذر دريغ مدار\tوز او به عاشق بی‌دل خبر دريغ مدار\nبه شکر آن که شکفتی به کام بخت ای گل\tنسيم وصل ز مرغ سحر دريغ مدار\nحريف عشق تو بودم چو ماه نو بودی\tکنون که ماه تمامی نظر دريغ مدار\nجهان و هر چه در او هست سهل و مختصر است\tز اهل معرفت اين مختصر دريغ مدار\nکنون که چشمه قند است لعل نوشينت\tسخن بگوی و ز طوطی شکر دريغ مدار\nمکارم تو به آفاق می‌برد شاعر\tاز او وظيفه و زاد سفر دريغ مدار\nچو ذکر خير طلب می‌کنی سخن اين است\tکه در بهای سخن سيم و زر دريغ مدار\nغبار غم برود حال خوش شود حافظ\tتو آب ديده از اين رهگذر دريغ مدار"
	},
	{
		"explanation": "به اعمال و رفتار خود با دقت نگاه کن و غرور و تکبر را رها کن. در دوستی، صدیق و صمیمی باش زیرا در زندگی به دوستان مخلص نیاز است. بیهوده از سختی های روزگار در گله و شکایت نباش زیرا پایان هر سختی، خوشی و شادمانی است.",
		"poem": "اگر رفيق شفيقی درست پيمان باش\tحريف خانه و گرمابه و گلستان باش\nشکنج زلف پريشان به دست باد مده\tمگو که خاطر عشاق گو پريشان باش\nگرت هواست که با خضر همنشين باشی\tنهان ز چشم سکندر چو آب حيوان باش\nزبور عشق نوازی نه کار هر مرغيست\tبيا و نوگل اين بلبل غزل خوان باش\nطريق خدمت و آيين بندگی کردن\tخدای را که رها کن به ما و سلطان باش\nدگر به صيد حرم تيغ برمکش زنهار\tو از آن که با دل ما کرده‌ای پشيمان باش\nتو شمع انجمنی يک زبان و يک دل شو\tخيال و کوشش پروانه بين و خندان باش\nکمال دلبری و حسن در نظربازيست\tبه شيوه نظر از نادران دوران باش\nخموش حافظ و از جور يار ناله مکن\tتو را که گفت که در روی خوب حيران باش"
	}
]
